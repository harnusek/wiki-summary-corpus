29626
Váhy (súhvezdie)
https://sk.wikipedia.org/wiki/V%C3%A1hy_(s%C3%BAhvezdie)
Váhy (Libra, ♎) sú nevýrazné zvieratníkové súhvezdie, pretože neobsahujú žiadnu hviezdu ani prvej hviezdnej veľkosti. Ležia západne od súhvezdia Panna a východne od súhvezdia Škorpión.
Váhy sú zvieratníkové súhvezdie. Slnko ním prechádza od 31. októbra do 22. novembra. Pretína ho ekliptika, čiže v ňom môžeme vo vhodnom čase nájsť aj planéty a Mesiac. Ešte pred 2000 rokmi bol vo Váhach jesenný bod, čiže bod, v ktorom sa Slnko nachádza v čase jesennej rovnodennosti. Roľníci vedeli, že vtedy treba siať oziminy. Dnes sa tam už jesenný bod nenachádza – dôsledkom precesie sa presunul do Panny. Dodnes sa však jesenný bod označuje astrologickým symbolom súhvezdia Váhy.