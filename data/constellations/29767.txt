29767
Orol (súhvezdie)
https://sk.wikipedia.org/wiki/Orol_(s%C3%BAhvezdie)
Orol (Aquila) je jedno zo 48 Ptolemaiových súhvezdí a tiež jedným z 88 súhvezdí modernej astronómie.
Nachádza sa zhruba na nebeskom rovníku. Najjasnejšia hviezda, Altair tvorí jeden z vrcholov tzv. letného trojuholníka.
Orol je veľmi pekné a pomerne veľké súhvezdie na Mliečnej ceste, ktorá je na jeho ploche akoby „rozdvojená“. V skutočnosti je tmavé miesto medzi dvoma časťami Mliečnej cesty tmavý molekulárny mrak známy ako Orlia trhlina, ktorý zacláňa svetlo hviezd ležiacich za ním. Viac ako tretina tohoto súhvezdia sa nachádza na južnej oblohe. Jeho hviezdy skutočne vytvárajú obrazec veľkého orla letiaceho pozdĺž Mliečnej cesty.