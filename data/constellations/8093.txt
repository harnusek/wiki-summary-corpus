8093
Kentaur (súhvezdie)
https://sk.wikipedia.org/wiki/Kentaur_(s%C3%BAhvezdie)
Kentaur (lat. Centaurus, skratka Cen) je jasné súhvezdie na južnej oblohe. Súhvezdie Kentaur bolo jedným zo 48 súhvezdí zaznamenaných Ptolemaiom a počíta sa tiež medzi 88 moderných súhvezdí. Toto južné súhvezdie je jedno z najväčších na oblohe.
Pred 2500 rokmi mohli ešte Gréci vidieť na jar v súhvezdí Kentaura aj súhvezdie Južný kríž, ktorý je do neho vkliesnený z juhu. V Ptolemaiových časoch (2. stor.) patril Južný kríž ku Kentaurovi, ale neskôr bol vyčlenený ako osobitné súhvezdie. V dôsledku precesie sa niektoré z hviezd južnej oblohy stávajú pre nás neviditeľné, iné naopak vychádzajú nad náš obzor. Zhruba pred 7000 rokmi bol v našej zemepisnej šírke viditeľný celý Kentaurus aj s Južným krížom.