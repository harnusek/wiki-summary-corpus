29526
Trojuholník (súhvezdie)
https://sk.wikipedia.org/wiki/Trojuholn%C3%ADk_(s%C3%BAhvezdie)
Trojuholník (Triangulum) je malé súhvezdie severnej oblohy, ktorého tri najjasnejšie hviezdy hviezdnej veľkosti 3 a 4 tvoria pretiahnutý trojuholník. Je to jedno z 88 moderných súhvezdí, ako aj jedno z Ptolemaiových 48 súhvezdí. Johannes Hevelius rozdelil toto súhvezdie na dve menšie. Hoci Trojuholník nezmenil svoju podobu, zmenil svoje meno na Veľký trojuholník (z lat. Triangulum Majus). Malý trojuholník (z lat. Triangulum Minus) bol Heveliom umiestnený kúsok južnejšie, ale neskôr sa z máp vytratil.