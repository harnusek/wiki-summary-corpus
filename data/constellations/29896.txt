29896
Štít (súhvezdie)
https://sk.wikipedia.org/wiki/%C5%A0t%C3%ADt_(s%C3%BAhvezdie)
Štít (lat. scutum) je jedno z 88 súhvezdí modernej astronómie. Patrí medzi štyri najmenšie súhvezdia severnej oblohy a je piatym najmenším súhvezdím celkove. Nachádza sa vo veľmi jasnej časti Mliečnej cesty, blízko galaktického stredu. Je to jediné zachované súhvezdie, ktoré má politický podtext. 
Zaviedol ho Johannes Hevelius v roku 1687 pod názvom Štít Sobieskeho (z lat. Scutum Sobiescianum) ako poctu poľskému kráľovi Jánovi III. Sobieskemu, ktorý porazil pri Viedni Turkov v roku 1683.