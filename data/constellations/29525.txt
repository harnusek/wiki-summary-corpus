29525
Južný kríž
https://sk.wikipedia.org/wiki/Ju%C5%BEn%C3%BD_kr%C3%AD%C5%BE
Južný kríž (lat. Crux), je so svojou rozlohou 68 štvorcových stupňov najmenšie z 88 moderných súhvezdí, a tiež jedno z najznámejších. Obklopuje ho súhvezdie Kentaur. Na juhu susedí so súhvezdím Mucha.
Jeho štyri veľmi jasné hviezdy utvárajú obrazec kríža. V strede však neobsahuje nijakú hviezdu, aby vznikol tvar X podobne ako u tzv. Severného kríža, asterizmu v súhvezdí Labute. Južný kríž bol známy už antickým civilizáciám, ale v dôsledku precesie ho prestali vidieť. Súhvezdie znovuobjavili španielski a portugalskí moreplavci na svojich objaviteľských cestách po južnej pologuli, pri ktorých súčasne zbierali aj poznatky o južnej oblohe.