29910
Páv (súhvezdie)
https://sk.wikipedia.org/wiki/P%C3%A1v_(s%C3%BAhvezdie)
Páv je jedno z 88 súhvezdí modernej astronómie. Zaviedli ho holandskí moreplavci Pieter Dirkszoon Keyser a Frederick de Houtman. Johann Bayer ho v roku 1603 zobrazil vo svojom atlase Uranometria a pomohol tak k jeho rozšíreniu. Navyše sa u Páva objavuje aj vzťah ku gréckej mytológii, čo je u tak južne ležiaceho súhvezdia zvláštne. Páv bol posvätným vtákom manželky najvyššieho boha Dia a kráľovnej nebies, bohyne Héry, a zároveň symbolom nesmrteľnosti.