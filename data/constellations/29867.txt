29867
Delfín (súhvezdie)
https://sk.wikipedia.org/wiki/Delf%C3%ADn_(s%C3%BAhvezdie)
Delfín (lat. Delphinus) je malé súhvezdie severnej oblohy veľmi blízko nebeského rovníka. Bolo zahrnuté už medzi Ptolemaiove súhvezdia a je tiež jedným z 88 súhvedzí modernej astronómie.
Súhvezdie Delfína nájdeme ľahko. Vyzerá takmer ako hviezdokopa a neskúsení pozorovatelia si ho mýlia s Plejádami. Súhvezdie pripomína pamiatku delfína, ktorý zachránil veľkého speváka Ariona, keď ho zhodili do mora z lode, na ktorej sa po súťaži plavil domov. Keď delfín vo vysokom veku uhynul, bol umiestnený na oblohu.