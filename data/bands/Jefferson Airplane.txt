147318
Jefferson Airplane
https://sk.wikipedia.org/wiki/Jefferson_Airplane
Jefferson Airplane bola rocková skupina pôvodom zo San Francisca, ktorá bola príekopníkom psychedelického rocku. Založená bola v roku 1965, pričom definovala vtedajší rockový žáner San Francisco Sound, a bola prvou skupinou z oblasti Bay Area, ktorá dosiahla medznárodný komerčný úspech. Skupina bola headlinerom na troch najznámejších amerických rockových festivaloch 60. rokov—Monterey (1967), Woodstock (1969) a Altamont (1969), a prvého ročníka festivalu Isle of Wight Festival v Anglicku. Ich prelomový album Surrealistic Pillow z roku 1967 sa zaradil do zoznamu najvýznamnejších nahrávok "Leta lásky". Dve skladby z tohto albumu, „Somebody to Love“ a „White Rabbit“, boli zaradené do zoznamu "Rolling Stone’s 500 Greatest Songs of All Time" časopisu Rolling Stone. V USA skupina predala viac ako 13 miliónov nahrávok.Pôvodná zostava skupiny od októbra 1966 po február 1970, bola Marty Balin (vokály), Paul Kantner (gitara, vokály), Grace Slick (vokály), Jorma Kaukonen (sólová gitara, vokály), Jack Casady (basová gitara) a Spencer Dryden (bicie). V roku 1971 opustil skupinu Marty Balin, po roku 1972 sa skupina Jefferson Airplane rozdelila na dve skupiny. Kaukonen a Casady sa stali plnohodnotnými členmi skupiny Hot Tuna. V roku 1974 členovia Slick, Kantner a zvyšok skupiny pribrali nových členov a opätovne oživili skupinu pod zmeneným názvom Jefferson Starship. K nej sa nakoniec pripojil aj Marty Balin. V roku 1996 bola skupina Jefferson Airplane uvedená do Rock and Roll Hall of Fame, a v roku 2016 získala Cenu Grammy za celoživotný prínos.
Nové názvy skupiny odrážali meniacu sa dobu a zostavu. Po tom, ako v roku 1974 vznikla po novým názvom Jefferson Starship, jej názov sa o niečo neskôr v roku 1984 zjednodušil na Starship, až nakoniec v roku 1991 pomenovali znovuzrodenú kapelu Jefferson Starship The Next Generation.