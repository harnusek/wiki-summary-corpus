160729
The Supremes
https://sk.wikipedia.org/wiki/The_Supremes
The Supremes, neskôr označovaní ako "Diana Ross and The Supremes", bola americká ženská hudobná skupina. Aktívna bola od roku 1961 do roku 1977. Hrali hlavne štýly doo-wop, pop, soul, Broadway show tunes, psychedelia a disko.
Bola to najúspešnejšia afroamerická hudobná skupina 60. rokov 20. storočia, nahrali dvanásť hitov, ktoré sa stali hitmi číslo jeden medzi rokmi 1964 a 1969. Mnoho z týchto skladieb napísal a produkoval produkčný tím Holland-Dozier-Holland. Veľký úspech počas polovice 60. rokov im vydláždil cestu k neskoršiemu black soulu a R&B, aby sa dostali do hlavného prúdu v Spojených štátoch, ako aj v zámorí.
Skupina bola založená v Detroite v Michigane v roku 1959, začínali ako kvarteto nazvané The Primettes. Zakladajúci členovia Florence Ballard, Mary Wilson, Diana Ross a Betty McGlown, všetci známi z verejného projektu Brewster-Douglass v Detroite (The Primes, neskôr známe ako The Temptations). V roku 1960 Barbara Martin nahradila Betty McGlown a skupina sa premenovala na The Supremes. Barbara Martin odišla koncom roka 1961 a Diana Ross, Florence Ballard a Mary Wilson ostali ako trio, čím sa oficiálne sformovala skupina. Po tom, ako dosiahli úspech, v polovici 60. rokov s Dianou Ross ako hlavnou speváčkou, skupina sa premenovala na Diana Ross & the Supremes v roku 1967 a Florence Ballard bola nahradená speváčkou Cindy Birdsong. Diana Ross opustila skupinu kvôli úspešnej sólovej kariére v roku 1970 a nahradila ju Jean Terrell. Po roku 1972 sa zloženie skupiny často menilo, pričom tu účinkovali aj Lynda Laurence, Scherrie Payne a Susaye Greene predtým, ako skupina zanikla v roku 1977.