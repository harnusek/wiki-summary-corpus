474212
Talking Heads
https://sk.wikipedia.org/wiki/Talking_Heads
Talking Heads bola americká hudobná skupina založená v roku 1974 v New Yorku. Tvorili ju David Byrne, Chris Frantz, Tina Weymouth a Jerry Harrison. Vo svojej tvorbe kombinovali prvky punk rocku, new wave, popu, funku, world music aj art rocku. Frontman a hlavný textár skupiny David Byrne sa preslávil ako autor čudných a ťažko zrozumiteľných textov, ktorých význam zdôrazňoval hereckými výkonmi počas živých vystúpení.
V roku 2002 boli prijatí do Rock and Roll Hall of Fame, štyri ich albumy zapísal časopis Rolling Stone na zoznam 500 najlepších albumov všetkých čias. Platňa Fear of Music sa zase objavila na 76. mieste v hodnotení 100 najlepších albumov televíznym kanálom Channel 4.