583685
The Cars
https://sk.wikipedia.org/wiki/The_Cars
The Cars je americká rocková skupina, ktorá vznikla z new wave scény koncom 70. rokov. Skupina vznikla v Bostone v roku 1976 v zložení Ric Ocasek (spevák, skladateľ, rytmický gitarista), Benjamin Orr (spevák, basgitarista), Elliot Easton (sólový gitarista), Greg Hawkes (klávesista) a David Robinson (bubeník).
Najúspešnejšou skladbou skupiny je „Drive“ z ich piateho štúdiového albumu Heartbeat City. Skladba získala výraznú pozornosť, hlavne vďaka jej použitiu vo videoklipe o hladomore v Etiópii 1984 – 1985, ktorý vytvorila Canadian Broadcasting Corporation a uviedol ho David Bowie na koncerte Live Aid na Wembley Stadium v Londýne.