65059
Guns N’ Roses
https://sk.wikipedia.org/wiki/Guns_N%E2%80%99_Roses
Guns N’ Roses (GNR) je  americká hard rocková skupina založená v júni 1985 v Los Angeles.
Skupina sa v roku 1987 celosvetovo preslávili svojim debutovým albumom Appetite for Destruction, z ktorého sa dodnes predalo viac ako 35 miliónov kópií. V rokoch 1987 – 1993 zaznamenala skupina množstvo obrovských úspechov. Ale v dôsledku drogových a alkoholových závislosti jednotlivých členov skupiny a sporov s kontroverzným spevákom Axlom Roseom, skupinu postupne opustili všetci pôvodní zakladatelia a najslávnejší členovia, gitaristi Izzy Stradlin a Slash, bubeník Steven Adler, či basgitarista Duff McKagan. V roku 1993 skupina naposledy vystúpila v tejto tradičnej zostave, potom nasledovalo obdobie úpadku a neúspechov, vnútorných rozporov v kapele, ktoré vyvrcholili do odchodov jednotlivých členov a odmlčanie sa kapely na dlhšiu dobu.
Najbližšie vystúpenie skupiny, už v komplet novej zostave, združenej okolo jediného pôvodného člena Axla Rosea sa konalo až v roku 2001.
Skupina  s pôvodnymi členmi sa preslávila hitmi ako Welcome To The Jungle, Paradise City, Sweet Child O´ Mine, November Rain, Don´t Cry, Patience, Civil War, či cover verziou Dylanovej skladby Knocking On Heaven´s Door.
V roku 2016 sa do kapely vrátili starí členovia Slash a Duff McKagan.
Skupina predala celosvetovo 150 miliónov albumov.