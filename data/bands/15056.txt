15056
Blondie (skupina)
https://sk.wikipedia.org/wiki/Blondie_(skupina)
Blondie je americká rocková skupina, ktorú založili speváčka Deborah Harry a gitarista Chris Stein. Skupina sa stala priekopníkom americkej new wave a punkovej scény v ich počiatkoch v druhej polovici 70. rokov. Prvé dva štúdiové albumy boli silne ovplyvnené týmito žánrami. Hoci vďaka nim získala skupina úspech v Spojenom kráľovstve a Austrálii, v USA bola stále považovaná za undergroundovú skupinu. Avšak potom, ako vydala v roku 1978 album Parallel Lines sa stala celosvetovo známou a tento album nasledovali hity ako „Heart of Glass“, „Call Me“, „Rapture“ či „The Tide Is High“. Tie sú známe eklektickým miešaním hudobných štýlov ako disco, pop, reggae či hip-hop.
Potom, ako vydala skupina v roku 1982 svoj šiesty štúdiový album The Hunter, sa rozpadla. Speváčka Debbie Harry tak pokračovala vo svojej sólovej kariére, pričom mala rozmanité úspechy a to predovšetkým kvôli starostlivosti o svojho partneta Chrisa Steina, ktorému bola diagnostikovaná ojedinená autoimunitná kožná choroba pemphigus. Potom, ako sa skupina v roku 1997 opäť obnovila, si v roku 1999 získala popularitu skladbou „Maria“. Skladba dosiahla 1. miesto v britskom rebríčku UK Singles Chart po 20 rokoch od vydania skladby „Heart of Glass“.
Nasledujúce roky skupina koncertovla po celom svete a v roku 2006 bola uvedená do Rock and Roll Hall of Fame. Celosvetovo sa predalo viac ako 40 miliónov nahrávok skupiny Blondie. Desiaty štúdiový album s názvom Ghosts of Download bol vydaný v roku 2014 a zatiaľ posledný jedenásty štúdiový album Pollinator bol vydaný dňa 5. mája 2017.