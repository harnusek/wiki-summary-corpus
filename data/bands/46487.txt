46487
Dire Straits
https://sk.wikipedia.org/wiki/Dire_Straits
Dire Straits boli britská rocková skupina, sformovaná v roku 1977 frontmanom Markom Knopflerom (gitara a spev), jeho bratom Davidom Knopflerom (gitara), Johnom Illsleym (basgitara) a Pickom Withersom (bicie) a vedená Edom Bicknellom. Hoci bola skupina utvorená v časoch, kedy vládol punk rock, Dire Straits tvorili podľa zásad „tradičného“ rocku, i keď s okliešteným zvukom, ktorý bol príťažlivý pre poslucháčov presýtených nadmernou produkciou „štadiónového rocku“. O Markovi Knopflerovi sa v časoch začiatku skupiny hovorilo, že žiadal manažérov krčiem, aby znížili výkon zosilňovačov tak, aby sa zákazníci mohli medzi sebou rozprávať, aj keď skupina hrala. Napriek tomuto skromnému prístupu k rock and rollu sa Dire Straits stali veľmi populárnymi.
Ich najznámejšie pesničky sú „Sultans of Swing“, „Romeo and Juliet“, „Money for Nothing“, „Tunnel of Love“, „Walk of Life“ a „Brothers in Arms“.