43511
The Ramones
https://sk.wikipedia.org/wiki/The_Ramones
(The) Ramones bola americká punková kapela z New Yorku, USA, mnohými označovaná ako prvá punková kapela vôbec. Vznikli v roku 1974, v Queense v  New Yorku. Každý z členov kapely mal svoje meno ukončené pseudonymom „Ramone“, spoločným priezviskom, ktoré nebolo rodným priezviskom ani jedného z nich. Za 22 rokov svojej existencie skupina vystúpila na 2 263 koncertoch, ich rozlúčkový koncert bol na hudobnom festivale Lollapalooza v roku 1996. V priebehu nasledujúcich 8 rokov došlo k úmrtiu jej troch bývalých členov: speváka Joeya Ramona, gitaristu Johnnyho Ramona a basgitaristu Dee Dee Ramona.
Skupina The Ramones aj napriek slabšiemu komerčnému úspechu patrí medzi najvplyvnejších predstaviteľov punkového hnutia v Spojených štátoch a v Spojenom kráľovstve. Jediným albumom od tejto kapely, ktorý bol certifikovaný zlatom bola výberovka s názvom Ramones Mania.. Po rokoch je dôležitosť tejto skupiny rockovú históriu zdôrazňovaná zo strany mnohých recenzentov, nachádza sa napríklad aj v zozname 50 najvýznamnejších umelcov všetkých čias, ktorý zverejnil hudobný magazín Rolling Stone., ich koncertný album It's Alive (1979) je na tretej priečke zoznamu 25 najlepších koncertných albumov všetkých čias,, televízna stanica VH1 dala The Ramones do zoznamu stovky najlepších hardrockových umelcov. V roku 2002 bola podľa časopisu Spin kapela Ramones označená za druhú najlepšiu skupinu všetkých čias (na prvom mieste sa umiestnili iba legendárni The Beatles).Dňa 18. marca 2002 boli The Ramones uvedení do Rokenrolovej siene slávy.