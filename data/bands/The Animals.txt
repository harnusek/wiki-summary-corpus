153916
The Animals
https://sk.wikipedia.org/wiki/The_Animals
The Animals je britská rocková skupina zo šesťdesiatych rokov. Pôvodná skupina pochádza z Anglického mesta Newcastle upon Tyne. Bola súčasťou takzvanej britskej invázie. Ich agresívny bluesový zvuk a hlboký hlas Erica Burdona (frontmana skupiny) je najviac charakteristický v známej skladbe „The House of the Rising Sun“, ktorá bola v roku 2003 časopisom Rolling Stone daná na 122. miesto zoznamu 500. najlepších skladieb všetkých čias.
Skupina The Animals prešla viacerými personálnymi zmenami. Po jej rozpade v roku 1967 spevák Eric Burdon založil zostavu s názvom Eric Burdon & The Animals, skupinu ktorá hrala psychedelický rock. Po rozpade Eric Burdon & The Animals v roku 1969 založil Burdon svoj projekt The War, neskôr sa dal na sólovú dráhu. Sólovo vydal album Soul Of Man. Dnes hrá s Novými Animals.
Pôvodná zostava skupiny The Animals bola v roku 1994 uvedená do Rokenrolovej siene slávy. Skupina The Animals svojou tvorbou ovplyvnila škálu takých hudobníkov ako sú The Doors, Joe Cocker, Frijid Pink, The Chocolate Watchband, Bruce Springsteen, Tom Petty & The Heartbreakers, Janis Joplin, David Johansen, a Fine Young Cannibals.