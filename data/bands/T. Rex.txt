263425
T. Rex
https://sk.wikipedia.org/wiki/T._Rex
T.Rex (niekedy aj Tyrannosaurus Rex, či T-Rex) bola anglická rocková skupina, ktorá vznikla v Londýne v 60. rokoch 20. storočia. Hlavným lídrami tejto kapely boli Marc Bolan a Mickey Finn. Skupina debutovala v roku 1968 folk rockovým albumom s názvom  My People Were Fair and Had Sky in Their Hair... But Now They're Content to Wear Stars on Their Brows, ktorý sa v britských hudobných rebríčkoch dostal na 15. pozíciu. V 70. rokoch sa skupina T.Rex stala jedným z najvýznamnejších predstaviteľov hudobného žánru, nazvaného glam rock. Ich naznámejšími hitmi boli piesne „Hot Love“, „Get It On“, „Telegram Sam“ a „Metal Guru“. V druhej polovici 70. rokov popularita kapely postupne klesala, k jej rozpadu došlo po Bolanovej smrti pri dopravnej nehode v roku 1977.