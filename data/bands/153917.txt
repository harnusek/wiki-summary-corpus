153917
The Rolling Stones
https://sk.wikipedia.org/wiki/The_Rolling_Stones
The Rolling Stones je anglická rokenrolová kapela na čele so spevákom Mickom Jaggerom. Vznikla v Londýne roku 1962. Kapela sa najviac preslávila začiatkom 60. rokov ako protipól The Beatles. Jadro tejto britskej skupiny predstavujú Mick Jagger (spev) a Keith Richards (gitara, spev), ktorí po rôznych zmenách v obsadení skupiny pôsobia v Rolling Stones dodnes. 
V rebríčku 500 najlepších albumov všetkých čias, ktorý v roku 2003 vydal časopis Rolling Stone má skupina Rolling Stones 10 albumov, z toho jeden v prvej desiatke.