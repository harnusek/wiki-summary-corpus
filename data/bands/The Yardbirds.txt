153915
The Yardbirds
https://sk.wikipedia.org/wiki/The_Yardbirds
The Yardbirds je britská rocková kapela, ktorá vznikla v roku 1963. V polovici 60. rokov mala radu hitových nahrávok, medzi nimi „For Your Love“, „Heart Full of Soul“, či „Over Under Sideways Down“. Kapela sa preslávila hlavne tým, že v nej začali svoju hudobnú kariéru traja najznámejší a najlepší gitaristi svojej doby: Jimmy Page, Jeff Beck a Eric Clapton. Na bluesovom základe sa skupina dopracovala k rocku a pop music. Jej členovia zaviedli viacero inovačných spôsobov v interpretácii elektrickej gitarovej hudby: spätnú zvukovú väzbu, zvukovú distorciu a vylepšené elektrické zosilňovanie zvuku. Po ich prvom rozpade v roku 1968, Jimmy Page založil kapelu New Yardbirds, z ktorých sa stal Led Zeppelin, kým spevák Keith Relf s bubeníkom, Jimom McCartym skupinu Renaissance, hrajúcu symfonický rock. 
Hlavnými autormi pôvodnej tvorby kapely The Yardbirds boli Relf, McCarty a basgitarista a producent Paul Samwell-Smith, ktorí spolu s gitaristom Chrisom Drejom tvorili základné jadro skupiny. V 90. rokoch 20. storočia McCarty, Dreja a noví členovia začali znovu účinkovať  pod názvom The Yardbirds. V roku 1992 boli uvedení do Rockenrolovej sieni slávy. Nachádzajú sa tiež v zozname „Stovky najlepších umelcov všetkých čias“ (časopis Rolling Stone) a televízny kanál VH1 ich dal do zoznamu „Stovky najlepších hard rockových hudobníkov“.