278186
Grateful Dead
https://sk.wikipedia.org/wiki/Grateful_Dead
Grateful Dead bola americká rocková kapela, ktorá vznikla v San Franciscu roku 1965. Táto skupina bola známa svojráznym hudobným štýlom, ktorý bol zmesou prvkov rocku, folku, bluegrassu, blues, reggae, country, džezu, psychedélii, space rocku ale aj gospelovej hudby. Koncertné vystúpenia tejto kapely boli charakteristické dlhými improvizovanými hudobnými štruktúrami. Skupina Grateful Dead mala svoju dlhoročnú fanúšikovskú základňu zvanú „Deadhead“, ktorá ich sprevádzala a bola preslávená svojou oddanosťou k hudobnej produkcii svojej obľúbenej skupiny.  V zozname najlepších umelcov všetkých čias, ktorý zverejnil časopis Rolling Stone sa táto kapela umiestnila na 55. mieste.Svoj debutový album The Grateful Dead skupina vydala v roku 1967. Po ňom tejto kapele vyšlo niekoľko desiatok albumov so štúdiovými a koncertnými nahrávkami. V roku 1995 sa skupina Grateful Dead rozpadla.