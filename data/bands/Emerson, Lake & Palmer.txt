489091
Emerson, Lake & Palmer
https://sk.wikipedia.org/wiki/Emerson,_Lake_%26_Palmer
Emerson, Lake & Palmer (skrátene ELP) bola britská rocková skupina. Veľkú popularitu kapela získala v 70. rokoch 20. storočia. V tomto období predali vyše 40 miliónov albumov a usporiadali viacero veľkých koncertov. Skupinu tvorili Keith Emerson (klávesy), Greg Lake (gitara, basgitara, spev) a Carl Palmer (bicie, perkusie). Toto rockové trio, založené v roku 1970, do svojej tvorby preberalo niektoré diela európskej vážnej hudby a možno ho zaradiť medzi predstaviteľa progresívneho a symfonického rocku.
V roku 2010 bola skupina jednorazovo obnovená a odohrala koncert na festivale High Voltage Festival v Londýne.