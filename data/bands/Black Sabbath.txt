86842
Black Sabbath
https://sk.wikipedia.org/wiki/Black_Sabbath
Black Sabbath bola anglická heavymetalová skupina pozostávajúca z členov: Ozzy Osbourne (spev), Tony Iommi (gitara), Terrance "Geezer" Butler (basgitara) a Bill Ward (bicie). 
Jedna z dominantných heavymetalových skupín, Black Sabbath má v žánri, ktorý pomohla vytvoriť, stále významný vplyv. Podľa stanice VH1 a programu 100 Greatest Artists of Hard Rock (100 najväčších hardrockových umelcov) sa umiestnila na druhom mieste, hneď za skupinou Led Zeppelin. Na tej istej stanici sa so svojou legendárnou skladbou „Iron Man“ umiestnila v programe nazvanom 40 Greatest Metal Songs (mimochodom moderovaným slávnym metalovým spevákom Sebastianom Bachom) na prvom mieste.