8710
Chlór
https://sk.wikipedia.org/wiki/Chl%C3%B3r
Chlór (lat. chlorum je chemický prvok, ktorý má značku Cl a protónové číslo 17. V periodickej tabuľke sa zaraďuje medzi halogény.
Je to to toxický, za normálnych podmienok žltozelený plyn s charakteristickým zápachom, ktorý sa ochotne zlučuje s väčšinou prvkov periodickej tabuľky. Elektrónová konfigurácia chlóru je [Ne] 3s2 3p5 a v zlúčeninách nadobúda oxidačné čísla od -I až po +VII. Priemyselne sa využíva ako oxidačné činidlo, na dezinfekciu vody a ako bieliace činidlo. Taktiež zlúčeniny chlóru majú široké priemyselné využitie.