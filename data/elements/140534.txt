140534
Seaborgium
https://sk.wikipedia.org/wiki/Seaborgium
Seaborgium, číta sa [síborg-], (lat. seaborgium) je chemický prvok v Periodickej tabuľke prvkov, ktorý má značku Sg a protónové číslo 106. Je to 14. transurán a 3. transaktinoid, silno rádioaktívny kovový prvok, pripravovaný umelo v cyklotróne alebo urýchľovači častíc.
Je to rádioaktívny kovový prvok, ktorý zatiaľ nebol izolovaný v dostatočne veľkom množstve, aby bolo možné určiť všetky jeho fyzikálne konštanty. Pri svojej polohe v periodickej tabuľke by svojimi vlastnosťami mohol pripomínať volfrám.