104719
Molybdén
https://sk.wikipedia.org/wiki/Molybd%C3%A9n
Molybdén (lat. molybdenum) je chemický prvok v Periodickej tabuľke prvkov, ktorý má značku Mo a protónové číslo 42. V roku 1778 ho objavil Carl Willhelm Scheele a v roku 1781 ho po prvýkrát izoloval Peter Jacobs Hjelm. Molybdén sa samostatne v prírode nevyskytuje, iba v zlúčeninách niektorých mineráloch. Izolovaný je striebristej farby so šedým odtieňom, má šiesty najvyšší bod varu zo všetkých doposiaľ objavených prvkov. Je veľmi pevný, preto sa využíva v zliatinách.