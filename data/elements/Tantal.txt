130724
Tantal
https://sk.wikipedia.org/wiki/Tantal
Tantal (lat. tantalum) je chemický prvok v Periodickej tabuľke prvkov, ktorý má značku Ta a protónové číslo 73. Je to tvrdý, pružný, ťažný a kujný kov. Pomenovaný je podľa gréckeho mýtického kráľa Tantala. Oxid tantalu objavil A. E. Ekeberg. V roku 1824 tantal získal J. J. Berzelius. Tantal je chemicky odolný. Používa sa v zliatinách s chrómom v konštrukcii lietadiel a v chirurgických nástrojoch. Taktiež je nezastupiteľný pri výrobe kondenzátorov pre elektronické zariadenia.
Zmes karbidu tantalu a karbidu zirkónia v pomere 4:1 má teplotu topenia 4 000 °C, čo je zatiaľ najvyššia teplota topenia zo známych látok.