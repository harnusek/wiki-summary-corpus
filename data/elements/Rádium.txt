81581
Rádium
https://sk.wikipedia.org/wiki/R%C3%A1dium
Rádium (radium) je chemický prvok v Periodickej tabuľke prvkov, ktorý má značku Ra a protónové číslo 88. Rádium je silný rádioaktívny kov, patriaci medzi kovy alkalických zemín, ktorý sa nachádza v stopových množstvách v uránovej rude. Jednotlivé izotopy rádia vyžarujú všetky druhy rádioaktívneho žiarenia – alfa, beta a gama. Je takmer biely, ale na vzduchu rýchlo oxiduje a mení zafarbenie na čiernu.
Soli rádia farbia plameň sýto červeno.
Rádium bolo objavené v roku 1898 Mariou Curiovou a jej manželom Pierom v jáchymovskom smolinci. Až v roku 1910 izolovali nepatrné množstvo čistého prvku Marie Curiová a André Luis Debierne.