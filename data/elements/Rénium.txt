140313
Rénium
https://sk.wikipedia.org/wiki/R%C3%A9nium
Rénium Rhenium je chemický prvok v Periodickej tabuľke prvkov, ktorý má značku Re, protónové číslo 75 a ktorý sa vyznačuje mimoriadne nízkym výskytom na Zemi aj vo vesmíre. V zemskej kôre je priemerný obsah rénia okolo 1 – 5 ng (nanogramov)/kg. V morskej vode je jeho koncentrácia nemerateľne nízka aj najcitlivejšími technikami. Predpokladá sa, že vo vesmíre pripadá na jeden atóm rénia okolo 1 bilión atómov vodíka.
V prírode sa nevyskytujú minerály alebo rudy z čistého rénia. Získava sa obyčajne rafináciou prachov, vznikajúcich pri úprave molybdénových koncentrátov, získavaných z pôvodných sulfidických medených rúd. Veľké zásoby rénia sú na ostrove Iturup.
Vysoko čisté rénium sa pripravuje termickým rozkladom renistanu amónneho (NH4)ReO7.