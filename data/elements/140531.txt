140531
Nobélium
https://sk.wikipedia.org/wiki/Nob%C3%A9lium
Nobélium (lat. nobelium) je chemický prvok v Periodickej tabuľke prvkov, ktorý má značku No a protónové číslo 102. Je 14. člen z radu aktinoidov, 10. transurán, silne rádioaktívny kovový chemický prvok, pripravovaný umelo ožarovaním jadier curia. Svoj názov získal na počesť Alfreda Nobela.
Zatiaľ nebol izolovaný v dostatočnom množstve, aby bolo možnú určiť všetky jeho fyzikálne konštanty. Vyžaruje alfa a gama žiarenie a je silným zdrojom neutrónov, preto je potrebné s ním manipulovať pri dodržaní bezpečnostných opatrení na prácu s rádioaktívnymi materiálmi. O jeho zlúčeninách a ich chemickom chovaní je známe zatiaľ veľmi málo.