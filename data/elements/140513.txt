140513
Protaktínium
https://sk.wikipedia.org/wiki/Protakt%C3%ADnium
Protaktínium (protactinium) je chemický prvok v Periodickej tabuľke prvkov, ktorý má značku Pa a protónové číslo 91. Je to 3. člen z radu aktinoidov, rádioaktívny kovový prvok striebrobielej farby, ktorá sa pôsobením vzdušného kyslíka mení na šedú. Hlavný izotop protaktínia 231Pa je α-žiarič.
V zlúčeninách sa vyskytuje v mocenstve od Pa+3 po Pa+5, pričom najstálejšie sú zlúčeniny s valenciou  Pa+5, ktoré sa svojim chemickým správaním podobajú tantalu alebo nióbu.
Čistý kov je možné pripraviť redukciou fluoridu protaktínia kovovým báriom pri teplote okolo 1 400 °C.