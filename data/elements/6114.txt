6114
Urán (prvok)
https://sk.wikipedia.org/wiki/Ur%C3%A1n_(prvok)
Urán (lat. uranium) je chemický prvok v Periodickej tabuľke prvkov, ktorý má značku U a protónové číslo 92. Prvok objavil v roku 1789 Martin Heinrich Klaproth, v čistej forme bol izolovaný v roku 1841 Eugene-Melchior Peligotom. Meno dostal podľa vtedy novoobjavenej planéty Urán, ktorá bola pomenovaná podľa boha Uranos v gréckej mytológii (otec Titanov a prvý boh nebies, manžel všeplodnej bytosti Gaia).