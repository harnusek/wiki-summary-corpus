7684
Nové Zámky
https://sk.wikipedia.org/wiki/Nov%C3%A9_Z%C3%A1mky
Nové Zámky (lat. Novum Castrum, maď. Érsekújvár, Érsek-Újvár, nem. Neuhäus(e)l, tur. Uyvar) je mesto na Slovensku, ktoré je centrom Novozámockého okresu v Nitrianskom kraji. Nové Zámky sa nachádzajú na brehu rieky Nitra, v strednej časti Podunajskej nížiny.
Podľa údajov z roku 2001 z 42 262 obyvateľov bolo v Nových Zámkoch 30 631 (69,67 %) Slovákov a 11 630 (27,52 %) Maďarov. Väčšia časť mestských kultúrnych pamiatok bolo zničených počas druhej svetovej vojny. Mesto je dnes charakteristické najmä množstvom športových a oddychových centier.