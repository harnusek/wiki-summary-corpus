7701
Nemšová
https://sk.wikipedia.org/wiki/Nem%C5%A1ov%C3%A1
Nemšová je mesto (od roku 1989) ležiace v Trenčianskom kraji, v okrese Trenčín na severozápadnom Slovensku. Od Trenčína je vzdialená asi 10 km, od hranice s Českom ju delí takisto asi 10 kilometrov. 
Nemšová má vyše 6-tisíc obyvateľov a prechádza ňou železničná trať 123 (Trenčianska Teplá – Vlársky priesmyk), ktorá smeruje do Česka (Brumov-Bylnice). V Nemšovej sa z nej odpája odbočka do Pruského a Lednických Rovní (trať 124).