462363
Aniksosaurus
https://sk.wikipedia.org/wiki/Aniksosaurus
Aniksosaurus je vyhynutý rod malého dravého dinosaura zo skupiny Coelurosauria, žijúceho v období kriedy (pred približne 95 miliónmi rokov) na území dnešnej Argentíny (provincia Chubut). Jeho dosiaľ jediný druh je Aniksosaurus darwini. 
Pomenovaný bol v roku 2006 a druhové meno dostal na počesť slávneho britského prírodovedca Charlesa Darwina. Odhaduje sa, že dorastal do dĺžky dvoch metrov a mohol vážiť 40 až 60 kilogramov.