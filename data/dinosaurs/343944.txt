343944
Hylaeosaurus
https://sk.wikipedia.org/wiki/Hylaeosaurus
Hylaeosaurus (v preklade lesný jašter) je jedným z trojice prehistorických zvierat, ktoré v roku 1842 paleontológ Richard Owen použil pri definovaní novej skupiny Dinosauria. Pôvodný exemplár objavil Gideon Mantell v Tilgatskom lese v južnom Anglicku roku 1832.[chýba zdroj] Ďalšie pozostatky boli objavené na ostrove Wight (súčasť Veľkej Británie) a v Ardenách vo Francúzsku, hoci pozostatky z Francúzska môžu v skutočnosti patriť rodu Polacanthus. Hylaeosaurus žil asi pred 140 až 136 miliónmi rokov v období spodnej kriedy.[chýba zdroj] Jeho jediným druhom je Hylaeosaurus armatus.