353406
Haplocheirus
https://sk.wikipedia.org/wiki/Haplocheirus
Haplocheirus bol rod vtákovitého dinosaura z nadčeľade Alvarezsauroidea, žijúceho v období vrchnej jury (stupeň oxford, asi pred 160 miliónmi rokov), na území dnešnej Číny. Vedci predpokladajú, že Haplocheirus je pravdepodobne najstarší a vývojovo najprimitívnejší zástupca skupiny Alvarezsauroidea. Posúva vznik tejto nadčeľade o celých 63 miliónov rokov späť, pretože žil na území dnešnej severovýchodnej Číny asi pred 160 miliónmi rokov. Žil teda dokonca o 15 miliónov rokov skôr, ako známy pravták Archaeopteryx. Jediný druh je Haplocheirus sollers.