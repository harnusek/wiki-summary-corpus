374750
Adeopapposaurus
https://sk.wikipedia.org/wiki/Adeopapposaurus
Adeopapposaurus je vyhynutý rod vývojovo primitívneho plazopanvového dinosaura zo skupiny Prosauropoda, žijúceho na území severozápadnej Argentíny v období spodnej jury. Jeho jediným druhom je Adeopapposaurus mognai.Opísaný je podľa zvyškov štyroch jedincov. Fylogenetická pozícia tohto dinosaura napovedá, že bol sesterským taxónom rodu Massospondylus a početné adaptácie na lebke (vrátane predpokladaného rohovitého zobáku) sú dokladom bylinožravého spôsobu života.