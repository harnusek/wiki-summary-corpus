460138
Zephyrosaurus
https://sk.wikipedia.org/wiki/Zephyrosaurus
Zephyrosaurus je vyhynutý rod vtákopanvového dinosaura, žijúceho v období spodnej kriedy na území dnešnej Montany (tomuto dinosaurovi však bývajú pripisované aj stopy z Marylandu a Virgínie). Jeho jediný druh je Zephyrosaurus schaffi.Súčasné štúdie odhaľujú, že rod Zephyrosaurus bol blízky príbuzný s rodom Orodromeus - obe zvieratá totiž mali na lícach kostné hrče, v čeľustiach malé tesákovité zuby a zrejme dokázali hrabať nory.