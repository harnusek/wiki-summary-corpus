366933
Craspedodon
https://sk.wikipedia.org/wiki/Craspedodon
Craspedodon bol rod vtákopanvových dinosaurov, snáď patriaci k infraradu Ceratopsia. Žil vo vrchnej kriede, asi pred 85 miliónmi rokov. Na území dnešného Belgicka bolo nájdených niekoľko zubov, podobných zubom Iguanodona. Typový a jediný známy druh tohto rodu je Craspedodon lonzeensis, opísaný Louisom Dollom v roku 1883, avšak s ohľadom na malé množstvo nájdeného materiálu je považovaný za nomen dubium. Dlho bol tiež považovaný za príslušníka skupiny Iguanodontia, ale neskôr bol preklasifikovaný do kladu Neoceratopsia, v rámci ktorého je zrejme bližšie skupine Ceratopsoidea než Protoceratopsidae. Ak je táto nová klasifikácia správna, stane sa Craspedodon prvým známym európskym neoceratopsidom.