461816
Patagonykus
https://sk.wikipedia.org/wiki/Patagonykus
Patagonykus je vyhynutý rod malého dravého dinosaura, žijúceho v období vrchnej kriedy na území dnešnej Argentíny (provincia Neuquén). Jeho jediným druhom je Patagonykus puertai.Opísaný je podľa niekoľkých stavcov a kostí zadných i predných končatín. Je členom čeľade Alvarezsauridae, kam patria aj napríklad rody Mononykus a Alvarezsaurus. Odhaduje sa, že dorastal do dvojmetrovej dĺžky a mohol vážiť 35 až 40 kilogramov.