348642
Archaeornithomimus
https://sk.wikipedia.org/wiki/Archaeornithomimus
Archaeornithomimus bol typický pštrosovitý dinosaurus (Ornithomimosauria), žijúci v období vrchnej kriedy (asi pred 80 miliónmi rokov) na území dnešnej Číny. Išlo o veľmi štíhleho a rýchlo behajúceho dinosaura, merajúceho 3,3 m na dĺžku s hmotnosťou 50 kg. Rovnako ako ostatné ornitomimosaury, aj Archaeornithomimus bol všežravec, živiaci sa rastlinami, hmyzom, ale aj malými stavovcami. Jediný druh je Archaeornithomimus asiaticus.