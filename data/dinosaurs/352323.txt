352323
Cerasinops
https://sk.wikipedia.org/wiki/Cerasinops
Cerasinops bol rod malého rohatého dinosaura, ktorý žil v období vrchnej kriedy (asi pred 80 miliónmi rokov). Fosílne pozostatky tohto dinosaura boli objavené v montanskom súvrství Two medicine.
Cerasinops bol pomenovaný a opísaný Brendou Chinneryovou a Jackom Hornerom v roku 2007 na základe 80% kompletného exemplára. Cerasinops bol príslušníkom skupiny Ceratopsia, tzv. rohatých dinosaurov s papagájovitým zobákom a hlavovým golierom, ktoré žili v období vrchnej kriedy na území dnešnej Ázie a Severnej Ameriky. V rámci tejto skupiny je považovaný za bazálneho (primitívneho) zástupcu skupiny Neoceratopsia a za príslušníka čeľade Leptoceratopsidae.Typový a jediný druh tohto rodu je Cerasinops hodgskissi.