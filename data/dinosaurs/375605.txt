375605
Telmatosaurus
https://sk.wikipedia.org/wiki/Telmatosaurus
Telmatosaurus („bahenný jašter“) bol rod menšieho bylinožravého vtákopanvového dinosaura zo skupiny Hadrosauridae, žijúceho v období vrchnej kriedy (stupeň mástricht, asi pred 70 miliónmi rokov) na území východnej Európy (dnešné Rumunsko). Jediný druh je Telmatosaurus transsylvanicus.
 
 
Tento len asi 5 metrov dlhý primitívny hadrosaurid bol súčasťou fauny tzv. trpasličích dinosaurov, žijúcich na veľkom ostrove v mori Tethys. V súčasnosti je známych 5 až 10 roztrieštených lebiek a niekoľko postkraniálnych elementov tohto dinosaura. Sú tiež známe fosílne vajcia, ktoré snáď mohli patriť tomuto druhu.Typový druh T. transylvanicus bol opísaný barónom Franzom Nopcsou v roku 1899 ešte ako Limnosaurus. Čoskoro sa však ukázalo, že toto meno použil už v roku 1872 americký paleontológ O. C. Marsh pre istý druh pravekého krokodíla (neskôr rod Pristichampsus) a názov preto Nopcsa v roku 1903 zmenil.