351560
Orodromeus
https://sk.wikipedia.org/wiki/Orodromeus
Orodromeus je vyhynutý rod malého bylinožravého dinosaura, žijúceho v období vrchnej kriedy (stupeň kampán, asi pred 75 Ma) na území dnešného amerického štátu Montana. Svoje ekosystémy pravdepodobne zdieľal s dinosaurami ako bol rod Daspletosaurus alebo Einiosaurus. Jeho jediným druhom je Orodromeus makelai.
Existuje predpoklad, že tento dinosaurus mohol podobne ako jeho blízky príbuzný rod Oryctodromeus vyhrabávať podzemné nory, v ktorých prečkával zhoršené životné podmienky.