457667
Santanaraptor
https://sk.wikipedia.org/wiki/Santanaraptor
Santanaraptor je vyhynutý rod pomerne malého dravého dinosaura. Žil pred 108 miliónmi rokov na území dnešnej Brazílie. Jeho jediným druhom je Santanaraptor placidus.Neúplná kostra jediného známeho jedinca tohto rodu pozostáva z troch chvostových stavcov, kostí panvy a zadných končatín (stehenná kosť, píšťala, ihlica). Objavené však boli aj zachované fragmenty tkanív svalov a kože.
Santanaraptor patril medzi Coelurosauria a podľa niektorých paleontológov mohol byť predkom tyranosaurov.