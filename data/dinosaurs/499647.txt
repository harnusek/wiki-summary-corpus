499647
Turiasaurus
https://sk.wikipedia.org/wiki/Turiasaurus
Turiasaurus (kedysi neformálne známy ako „Riodevasaurus“) je vyhynutý rod bylinožravých sauropódov, žijúcich na prelome jury a kriedy (pred približne 147 až 143 Ma) na území Španielska. Jeho jediným druhom je Turiasaurus riodevensis.Turiasaurus je doteraz najväčší nájdený dinosaurus na území Európy s dĺžkou presahujúcou až 30 metrov (s lebkou dlhou 70 centimetrov) a hmotnosťou 40 až 48 ton (teda asi toľko, koľko váži sedem dospelých slonov).
Turiasaurus nepatrí do dosiaľ žiadnej vytvorenej čeľade sauropódov a preto bol pre neho vytvorený samostatný klad Turiasauria, kam patria aj ďalšie dva „španielske“ sauropódy, rody Losillasaurus a Galveosaurus.