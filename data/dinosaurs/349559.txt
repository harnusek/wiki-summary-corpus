349559
Abydosaurus
https://sk.wikipedia.org/wiki/Abydosaurus
Abydosaurus bol pomerne veľký sauropódny dinosaurus z čeľade Brachiosauridae, ktorý žil v období spodnej kriedy (asi pred 104,5 miliónmi rokov) na území dnešného Utahu v USA. Jediný druh je Abydosaurus mcintoshi.
Fosílny materiál nesie označenie DINO 16488 a ide o takmer kompletnú lebku so spodnými čeľusťami a prvými štyrmi krčnými stavcami. Ďalej boli v pieskovcoch súvrstvia Cedar Mountain objavené kosti končatín a chrbtice ďalších troch jedincov. Datovaním zirkónových kryštálov vyšiel vedcom vek 104,46 až 95 miliónov rokov (stupeň alb, spodná krieda).Abydosaurus bol opísaný v roku 2010 paleontológom Danielom Churom a jeho kolegami. Rodové meno vychádza z egyptskej mytológie a vzťahuje sa k mestu Abydos na Níle. Druhové meno je poctou americkému paleontológovi Johnovi McIntoshovi za jeho prácu pre lepšie pochopenie sauropódnych dinosaurov.