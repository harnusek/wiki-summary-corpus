380209
Quaesitosaurus
https://sk.wikipedia.org/wiki/Quaesitosaurus
Quaesitosaurus („neobyčajný jašter“) je vyhynutý rod sauropóda zo skupiny Titanosauria, objaveného ruskými paleontológmi v Mongolsku v roku 1983. Tento dinosaurus dorastal do dĺžky asi 12 m, možno však až 23 m. Žil v období vrchnej kriedy (asi pred 85 až 70 miliónmi rokov). Jediný druh je Quaesitosaurus orientalis.
Materiál tohto druhu pozostáva výhradne z nekompletnej lebky, objavenej v súvrství Barun Goyot, neďaleko Shar Tsavo v mongolskej púšti Gobi. Lebka je nízka, dlhá a zuby kolíkovité. Je pravdepodobné, že tvar tela bol blízky zástupcom diplodokidov, ako bol Diplodocus. Blízkym príbuzným Quaesitosaura mohol byť aj iný mongolský sauropód, Nemegtosaurus, niekedy dokonca považovaný len za inú varietu rovnakého druhu.