380211
Qingxiusaurus
https://sk.wikipedia.org/wiki/Qingxiusaurus
Qingxiusaurus je vyhynutý rod sauropóda, žijúceho v období vrchnej kriedy na území dnešnej Číny. Opísaný bol v roku 2008 čínskymi paleontológmi podľa niekoľkých stavcov, kostí hrudníka a predných končatín. Qingxiusaurus bol rovnako ako iné titanosaury masívne stavaný štvornohý bylinožravec. Dorastal do dĺžky asi 15 m a vážil približne 20 t. Typový a zároveň jediný druh je Qingxiusaurus youjiangensis.