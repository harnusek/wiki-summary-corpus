370326
Elaphrosaurus
https://sk.wikipedia.org/wiki/Elaphrosaurus
Elaphrosaurus („ľahký jašter“) bol rod dvojnohého mäsožravého dinosaura (teropóda), žijúceho v období vrchnej jury (stupeň kimmeridž) na území dnešnej Tanzánie. Typový a jediný druh Elaphrosaurus bambergi opísal nemecký paleontológ Janensch v roku 1920. Ľahko stavaný Elaphrosaurus mal pretiahnuté telo s plochou hrudnou časťou a veľmi dlhý krk. Jeho predkolenia boli o niečo dlhšie ako stehenné kosti, čo je presvedčivý dôkaz, že Elaphrosaurus bol mimoriadne dobrý bežec. Meral približne 6 m na dĺžku, 1 m na výšku a vážil asi 210 kg. Lebka sa nenašla.