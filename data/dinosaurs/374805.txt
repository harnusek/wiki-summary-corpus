374805
Diamantinasaurus
https://sk.wikipedia.org/wiki/Diamantinasaurus
Diamantinasaurus bol rod sauropóda, žijúceho v období prelomu spodnej a vrchnej kriedy (asi pred 100 miliónmi rokov) na území dnešnej Austrálie. Objavený materiál zahŕňa čiastočne zachovanú postkraniálnu kostru. Typový a jediný druh je Diamantinasaurus matildae.Materiál s označením AODL 603 zahŕňa časti kostry vrátane končatín. Neobvyklý je palcový pazúr, ktorý u odvodených titanosaurov nebýva obvykle prítomný. Diamantinasaurus dosahoval celkovej dĺžky asi 16 metrov a bol rovnako ako ostatné sauropódy mohutným, štvornohým bylinožravcom.