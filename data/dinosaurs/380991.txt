380991
Sinornithosaurus
https://sk.wikipedia.org/wiki/Sinornithosaurus
Sinornithosaurus je vyhynutý rod teropóda z čeľade Dromaeosauridae, žijúceho v období spodnej kriedy (asi pred 125 miliónmi rokov) na území dnešnej Číny. Opísaný bol v roku 1999 ako piaty objavený operený dinosaurus. Prvý exemplár bol nájdený v lokalite S'-che-tchun (Sihetun) v západnom Liao-ningu (Liaoning). Horniny, v ktorých bol nájdený (súvrstvie I-sien (Yixian)) sú staré asi 124,5 milióna rokov. Niekoľko ďalších jedincov bolo objavených v horninách starých 122 miliónov rokov.Sinornithosaura opísal čínsky paleontológ Sü Sing (Xu Xing) a vykonal fylogenetickú analýzu, ktorá preukázala, že ide o najstaršieho a zároveň najprimitívnejšieho dromaeosaurida. Ďalej zistil, že určité znaky na lebke sú veľmi podobné Archaeopteryxovi. To naznačuje, že rané dromaeosauridy boli oveľa viac príbuznejšie vtákom, než neskorším dormaeosauridom.Sinornithosaurus bol jedným z najmenších dromaeosauridov, s dĺžkou len asi 90 cm.