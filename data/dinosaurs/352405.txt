352405
Chialingosaurus
https://sk.wikipedia.org/wiki/Chialingosaurus
Chialingosaurus bol pomerne malý stegosaurus z čeľade Stegosauridae (infrarad Stegosauria). Od krku až do stredu chrbta Chialingosaura prebiehali v dvoch radoch malé platne. Od stredu chrbta až ku koncu chvosta sa ďalej dvíhali párovo usporiadané tŕne. Lebka tohto dinosaura bola vysoká a úzka a v porovnaní s ostatnými stegosaurami sa vyznačuje malým počtom zubov. Tie boli rovnako ako u všetkých stegosaurov malé a trojuholníkovité. Tento štvornohý bylinožravý dinosaurus meral približne 4 m na dĺžku a vážil asi 150 kg. Jediný druh je Chialingosaurus kuani.