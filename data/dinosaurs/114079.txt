114079
Megalosaurus
https://sk.wikipedia.org/wiki/Megalosaurus
Megalosaurus (v preklade veľký jašter) bol veľký, približne 9 metrov dlhý dravý dinosaurus. Známy je z nekompletných pozostatkov. Vyskytoval sa pred 166 až 160 miliónmi rokov (kelovej až oxford) na území dnešného Anglicka a azda aj Francúzska a Portugalska.
Dlhé desaťročia predstavoval Megalosaurus rodové meno, ktoré sa dávalo pestrej škále problematických pozostatkov teropódov. Zdalo sa tak, že žil takmer sto miliónov rokov na rôznych kontinentoch. Ako druh rodu Megalosaurus bol napríklad pôvodne pokladaný aj Dilophosaurus alebo Eustreptospondylus.