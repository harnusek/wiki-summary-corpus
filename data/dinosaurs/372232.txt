372232
Asiatosaurus
https://sk.wikipedia.org/wiki/Asiatosaurus
Asiatosaurus („ázijský jašter“) bol rod bylinožravého sauropódneho dinosaura, žijúceho v období spodnej kriedy na území dnešnej Číny a Mongolska. V súčasnosti sú z tohto rodu známe len zuby, ktoré neposkytujú dostatočne presnú predstavu o klasifikácii tohto sauropóda.
Typový druh A. mongolensis bol opísaný paleontológom H.F. Osbornom v roku 1924. V roku 1975 bol potom čínskymi paleontológmi Houom, Yehom a Zhaom opísaný ďalší druh A. kwangshiensis. Oba druhy sú dnes všeobecne považované za nomen dubium.