349321
Tsaagan
https://sk.wikipedia.org/wiki/Tsaagan
Tsaagan je vyhynutý rod ľahko stavaného dravého dinosaura z čeľade Dromaeosauridae. Žil v období vrchnej kriedy (pred približne 75 Ma) na území dnešného Mongolska a jeho jediným druhom je Tsaagan mangas.
Tento zástupca podčeľade Velociraptorinae je známy z dobre zachovanej lebky a krčných stavcov, opísaných paleontológom Markom Norellom v decembri roku 2006.
Medzi živočíchy, ktoré s ním zdieľali rovnaké životné prostredie možno uviesť dinosaury rodu Protoceratops a Shuvuuia, dvoch cicavcov rodu Zalambdalestes a Kryptobaatar, niekoľko jašterov a dvoch dosiaľ neopísaných dinosaurov – troodonta a dromeosaura.Podľa istej analýzy uskutočnenej v 2010 to bol blízky príbuzný rodu Linheraptor; Senter (2011), Turner et al. (2012) navyše uviedli, že Linheraptor exquisitus je v skutočnosti mladšie synonymum druhu Tsaagan mangas.