341315
Australovenator
https://sk.wikipedia.org/wiki/Australovenator
Australovenator („južný lovec“) bol rod mäsožravého dinosaura (teropóda) z nadčeľade Allosauroidea, žijúceho v období prelomu spodnej a vrchnej kriedy (stupeň alb, asi pred 98 miliónmi rokov) na území dnešnej Austrálie. Jediný druh je Australovenator wintonensis.

Je známy na základe čiastočne zachovalej lebky a postkraniálnej kostry. Materiál s označením AODL 604 bol opísaný paleontológom Scottom Hucknellom a jeho kolegami v roku 2009. Podľa fylogenetickej analýzy je Australovenator zrejme príbuzný rodu Fukuiraptor a carcharodontosauroidom. Išlo o stredne veľkého allosauroida, s dĺžkou okolo 6 metrov a výškou v bedrách okolo 2 metrov bol zrejme veľmi šikovným lovcom. Autormi opisu bol dokonca označený ako „gepard obdobia kriedy“. Rovnako ako väčšina ostatných teropódov bol tiež dvojnohým mäsožravým tvorom. Lovil asi stredne veľké dinosaury a iné stavovce.