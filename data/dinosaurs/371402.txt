371402
Zhuchengtyrannus
https://sk.wikipedia.org/wiki/Zhuchengtyrannus
Zhuchengtyrannus je vyhynutý rod veľkého dravého dinosaura z čeľade Tyrannosauridae, žijúceho v období vrchnej kriedy (asi pred 70 Ma) na území dnešnej Číny (provincia Šan-tung). Jeho jediným druhom je Zhuchengtyrannus magnus.Fosílie pozostávajú iba z fragmentov hornej i dolnej čeľuste a zubov. Dosahoval v priemere dĺžku 11 metrov a hmotnosť asi 6 ton. Bol zrejme vrcholovým predátorom svojich ekosystémov, teda záplavových nížin v oblastiach dnešnej východnej Číny.