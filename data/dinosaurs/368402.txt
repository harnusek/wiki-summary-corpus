368402
Scutellosaurus
https://sk.wikipedia.org/wiki/Scutellosaurus
Scutellosaurus bol rod vtákopanvového dinosaura, ktorý žil v období vrchného triasu a spodnej jury (asi pred 208 až 220 miliónmi rokov) na území dnešnej Severnej Ameriky. Jediný druh je Scutellosaurus lawleri.
Tento dinosaurus bol zaradený do kladu Thyreophora, tzv. „obrnených“ dinosaurov, kam patria aj známejšie a oveľa väčšie rody, ako Stegosaurus alebo Ankylosaurus. Blízkym príbuzným tohto dinosaura bol zrejme rod Scelidosaurus, ktorý sa ale na rozdiel od neho pohyboval po všetkých štyroch.