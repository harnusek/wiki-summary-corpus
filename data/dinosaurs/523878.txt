523878
Ohmdenosaurus
https://sk.wikipedia.org/wiki/Ohmdenosaurus
Ohmdenosaurus je vyhynutý rod bylinožravého dlhokrkého dinosaura, pravdepodobne člena čeľade Vulcanodontidae. Žil v období spodnej jury (stupeň toark) na území dnešnej Európy a je považovaný za jedného z vývojovo najprimitívnejších sauropódov. Jeho jediný druh je Ohmdenosaurus liasicus. Pozostatky tohto dinosaura sa našli v roku 1978 v Nemecku (Bádensko-Württembersko) a spočiatku sa predpokladalo, že patria morskému plazovi.