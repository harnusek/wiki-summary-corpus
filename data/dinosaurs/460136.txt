460136
Zupaysaurus
https://sk.wikipedia.org/wiki/Zupaysaurus
Zupaysaurus je vyhynutý rod stredne veľkého dravého dinosaura, žijúceho v období vrchného triasu a spodnej jury na území dnešnej Argentíny. Jeho jediným druhom je Zupaysaurus rougieri.Dorastal do štvormetrovej dĺžky a je možné, že na pretiahnutej hlave disponoval dvoma rovnobežnými hrebeňmi, ako jeho blízky príbuzný, severoamerický rod Dilophosaurus. Nikto nevie, k čomu tieto hrebene slúžili, najrozšírenejší názor je, že boli sekundárnym pohlavným znakom. Tak ako rod Dilophosaurus, aj rod Zupaysaurus mal zvláštne stavanú hornú čeľusť s výraznou medzerou medzi prednými a zadnými zubami, čo mu pravdepodobne pomáhalo chytať malú korisť.
Opísaný je podľa neúplnej kostry, vrátane dvadsiatich stavcov, panvy, zadných končatín a takmer úplnej lebky.