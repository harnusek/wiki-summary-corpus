351908
Jobaria
https://sk.wikipedia.org/wiki/Jobaria
Jobaria bol rod sauropóda dinosaura, žijúceho v období spodnej jury (stupne bat a oxford, asi pred 164 až 161 miliónmi rokov), na území dnešnej severnej Afriky. Veľmi dobre zachovalú kostru objavil v roku 1997 americký paleontológ Paul Sereno, ktorý neskôr tohto plazopanvového dinosaura taktiež opísal. Jediný druh tohto rodu je Jobaria tiguidensis.Názov „Jobaria“ je odvodený od legendárnej obludy miestnych dejín. Tento pomerne veľký dinosaurus dosahoval dĺžku asi 18 metrov a bol pravdepodobne primitívnym zástupcom Eusauropoda, nepatriacimi ešte medzi vyspelejšie Neosauropoda. Tomu nasvedčuje aj primitívna stavba chvostových a chrbtových stavcov a lyžicovo tvarované zuby. Podľa Serena sa tento obor dokázal vztyčovať na zadných končatinách, aby dosiahol vyššie za potravou alebo ak sa chcel ubrániť útokom dravých dinosaurov.