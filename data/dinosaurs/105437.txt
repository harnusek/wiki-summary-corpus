105437
Rinchenia
https://sk.wikipedia.org/wiki/Rinchenia
Rinchenia bol vyspelý vtákovitý dinosaurus z čeľade Oviraptoridae. Vyskytoval sa vo vrchnej kriede (pred približne 70 Ma) na území dnešného Mongolska (púšť Gobi). Známy je z pozostatkov jediného jedinca. Jeho jediný druh je Rinchenia mongoliensis.
Pôvodne bol opísaný ako „Oviraptor mongoliensis“, pričom neskoršie štúdie ukázali, že predstavoval samostatný rod. 
Dorastal do dĺžky okolo 1,5 metra a mohol vážiť 136 kilogramov. Lebka tohto tvora bola oproti iným Oviraptoridae ľahko stavaná, vybavená mimoriadne vysokým kosteným hrebeňom polkruhovitého tvaru.