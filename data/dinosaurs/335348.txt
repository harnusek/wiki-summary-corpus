335348
Anchiceratops
https://sk.wikipedia.org/wiki/Anchiceratops
Anchiceratops bol pomerne veľký rohatý dinosaurus, žijúci v období vrchnej kriedy (asi pred 72,5 až 71 miliónmi rokov) na území Severnej Ameriky (Alberta v Kanade). Rovnako ako ostatné rohaté dinosaury bol aj Anchiceratops štvornohý bylinožravec s tromi rohmi na hlave, akoby papagájovitým zobákom a dlhým golierom za hlavou. Tento dinosaurus mohol dosahovať dĺžku až cez 6 metrov. Jediný druh je Anchiceratops ornatus.Anchiceratops bol opísaný v roku 1914 paleontológom Barnumom Brownom. Niektoré nálezy relatívne menších jedincov sa zdajú naznačovať sexuálny dimorfizmus (rozdielne veľkosti oboch pohlaví) u tohto dinosaura.