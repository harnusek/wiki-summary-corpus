336092
Barapasaurus
https://sk.wikipedia.org/wiki/Barapasaurus
Barapasaurus je vyhynutý rod vývojovo primitívneho dlhokrkého dinosaura, žijúceho v období spodnej jury (asi pred 196 až 183 Ma) na území dnešnej Indie (štát Maháraštra). Jeho jediným druhom je Barapasaurus tagorei.Celkovo sa získalo okolo 300 fosilizovaných kostí tohto dinosaura, pochádzajúcich prinajmenšom od šiestich jedincov. Podľa niektorých odborníkov bol príbuzný rodu Cetiosaurus.
Dorastal do dĺžky 14 metrov a vážil asi až 20 ton. Podobne ako iné sauropódy aj on bol bylinožravec, mal dlhý krk a chvost, malú hlavu a štyri – na sauropóda veľmi dlhé a tenké končatiny.