367167
Tylocephale
https://sk.wikipedia.org/wiki/Tylocephale
Tylocephale bol rod bylinožravého vtákopanvového dinosaura z čeľade Pachycephalosauridae. Žil na území dnešného Mongolska v období vrchnej kriedy (asi pred 75 až 72 miliónmi rokov). Dĺžka tohto malého dinosaura predstavovala len okolo 1,4 metra, v plnej dospelosti možno až 2,5 metra. Mal proporcionálne najvyššiu kostenú kupolu na lebke zo všetkých známych príslušníkov Pachycephalosauria.
Typový a jediný známy druh Tylocephale gilmorei bol opísaný dvoma poľskými paleontologičkami v roku 1974. Bola objavená iba časť lebky tohto dinosaura aj so zachovalou spodnou čeľusťou.