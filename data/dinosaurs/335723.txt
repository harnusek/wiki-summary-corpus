335723
Anserimimus
https://sk.wikipedia.org/wiki/Anserimimus
Anserimimus („imitátor husi“) bol rod pštrosovitého dinosaura (Ornithomimosauria), žijúceho v období vrchnej kriedy (asi pred 83 až 80 miliónmi rokov) na území dnešného Mongolska. Jediný známy druh tohto rodu je Anserimimus planinychus.Anserimimus je známy z jedinej fosílie kostry nájdenej v mongolskom súvrství Nemegt. Tento ornitomimid, merajúci 3 m na dĺžku s hmotnosťou vyše 50 kg, mal mimoriadne silné a krátke predné končatiny a dlhé prsty s pazúrmi, čo znamená, že svoju potravu si pravdepodobne vyhrabával. Jeho najbližším príbuzným bol rod Gallimimus.