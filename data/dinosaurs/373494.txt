373494
Yaverlandia
https://sk.wikipedia.org/wiki/Yaverlandia
Yaverlandia bol rod teropódneho dinosaura, žijúceho v spodnej kriede na území dnešného ostrova Wight, pri južnom pobreží Anglicka. Pôvodne bol opísaný ako bazálny (primitívny) člen čeľade Pachycephalosauridae, ale neskorší výskum britského paleontológa Darrena Naisha tento rod zaradil medzi teropódy zo skupiny Maniraptora. Jediný druh je Yaverlandia bitholus. Rodové meno sa vzťahuje k miestu, v ktorom boli fosílie objavené, Yaverland Point.