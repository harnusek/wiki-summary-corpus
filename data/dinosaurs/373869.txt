373869
Aublysodon
https://sk.wikipedia.org/wiki/Aublysodon
Aublysodon bol rod mäsožravého dinosaura z čeľade Tyrannosauridae, žijúceho v období vrchnej kriedy na západnom území Severnej Ameriky (Montana). Typový exemplár je reprezentovaný iba zubným materiálom. Podobné typy fosílnych zubov však boli objavené aj v Kanade a Ázii. Taxón bol opísaný paleontológom Josephom Leidym v roku 1868. Dnes je tento taxón považovaný za neplatný, pravdepodobne totiž ide o fosílie nedospelého tyranosaurida, napr. rod Albertosaurus alebo Gorgosaurus. Jediný druh je Aublysodon mirandus.