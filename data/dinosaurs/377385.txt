377385
Ahshislepelta
https://sk.wikipedia.org/wiki/Ahshislepelta
Ahshislepelta bol rod bylinožravého ankylosaurida, žijúceho v období vrchnej kriedy (stupeň kampán, asi pred 70 miliónmi rokov) na území dnešného amerického štátu Nové Mexiko (údolie San Juan, súvrstvie Kirtland). Jediný druh je Ahshislepelta minor.
Holotyp nesie označenie SMP VP-1930 a ide o čiastočne zachovanú postkraniálnu kostru dospelého jedinca. Je známy len z objavu lopatkového pletenca, časti kostry ľavej prednej končatiny, stavcov a osteodermov. Fosílie boli objavená v roku 2005 a z lokality vyťažené v rokoch 2005 až 2009. Tento ankylosaurid dosahoval pomerne malých rozmerov, ako napovedá aj ramenná kosť o dĺžke 31 cm. Rovnako ako jeho príbuzní, aj Ahshislepelta bol obrnený, zavalitý štvornožec, živiaci sa rastlinnou potravou.