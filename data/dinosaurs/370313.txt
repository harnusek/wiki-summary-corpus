370313
Utahceratops
https://sk.wikipedia.org/wiki/Utahceratops
Utahceratops („rohatá tvár z Utahu“) bol rod bylinožravého rohatého dinosaura, ktorý žil v období vrchnej kriedy (stupeň kampán, asi pred 76 až 75 miliónmi rokov) na území dnešného amerického štátu Utah. Jediný druh je Utahceratops gettyi.
Fosílie tohto dinosaura boli objavené vo vrstvách súvrstvia Kaiparowitz (územie dnešného Grand Staircase-Escalante National Monument) a opísané paleontológom Scottom D. Sampsonom a jeho kolegami v roku 2010. Tento rohatý dinosaurus dosahoval 6 až 7 m na dĺžku, 2 m na výšku a vážil 3 až 4 t.