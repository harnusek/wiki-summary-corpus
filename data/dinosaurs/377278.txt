377278
Veterupristisaurus
https://sk.wikipedia.org/wiki/Veterupristisaurus
Veterupristisaurus bol rod carcharodontosaurida, žijúceho v období vrchnej jury (stupne kimmeridž až titón, asi pred 154 až 150 miliónmi rokov) na území dnešnej juhovýchodnej Tanzánie (súvrstvie Tendaguru). Materiál pozostáva z troch chvostových stavcov, na základe ktorých bola celková dĺžka zvieraťa odhadnutá až na 8,5 m. Typový a jediný druh Veterupristisaurus milneri, opísal paleontológ Oliver W. M. Rauhut v roku 2011. Druhové meno je stanovené na počesť paleontologičky Angely C. Milnerovej.