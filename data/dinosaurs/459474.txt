459474
Dracovenator
https://sk.wikipedia.org/wiki/Dracovenator
Dracovenator (v preklade dračí lovec) je vyhynutý rod stredne veľkého dravého dinosaura, známeho iba podľa zlomkov lebky. Žil v spodnej jure na území dnešnej Južnej Afriky. Jeho jediným druhom je Dracovenator regenti.
Súčasné štúdie odhaľujú, že rod Dracovenator bol blízkym príbuzným so severoamerickým rodom Dilophosaurus a obe zvieratá sú zaradené do čeľade Dilophosauridae.
Odhaduje sa, že dorastal do dĺžky 5 až 6 metrov.