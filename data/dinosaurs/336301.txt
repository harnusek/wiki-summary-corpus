336301
Adasaurus
https://sk.wikipedia.org/wiki/Adasaurus
Adasaurus je vyhynutý rod malého (necelé dva metre dlhého) dromeosaura, žijúceho v období vrchnej kriedy (pred približne 72 až 66 Ma) na území dnešného Mongolska (púšť Gobi). 
Tento dinosaurus je známy z pozostatkov dvoch jedincov. Typový a doteraz jediný známy druh Adasaurus mongoliensis opísal mongolský paleontológ Rinčengijn Barsbold v roku 1983.
V rámci čeľade Dromaeosauridae je radený do podčeľade Dromaeosaurinae, hoci podľa niektorých nedávnych štúdií by mohol byť členom podčeľade Velociraptorinae.Žil po boku niektorých ďalších dinosaurov vrátane rodov Tarbosaurus a Anserimimus.