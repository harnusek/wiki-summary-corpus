385488
Aragosaurus
https://sk.wikipedia.org/wiki/Aragosaurus
Aragosaurus bol rod sauropóda, žijúceho v období spodnej kriedy na území dnešného Španielska (provincia Teruel, autonómna oblasť Aragónsko). Typový a zároveň jediný druh je Aragosaurus ischiaticus.
Aragosaurus bol veľký, štvornohý bylinožravý dinosaurus, žijúci pred približne 130 až 120 miliónmi rokov (stupne hoteriv až barém). Dorastal do dĺžky asi 18 metrov a mohol vážiť až 28 000 kg.
Tak ako všetky sauropódy, aj Aragosaurus mal dlhý krk a chvost, malú hlavu, mohutné telo a svojim vzhľadom pripomínal severoamerického Camarasaura. Známy je podľa neúplnej fosílie, nájdenej v Španielsku a pomenovanej skupinou paleontológov (Sanz, Buscalioni, Casanovi  Santafe) v roku 1987. Rovnako ako Camarasaurus, aj Aragosaurus mal pravdepodobne krátku, kompaktnú lebku a stredne dlhý krk. Jeho zuby boli veľké a široké, užitočné pre odhrýzanie lístia a konárov z vysokých ihličnatých stromov. Predné končatiny mal len o niečo kratšie ako zadné a jeho chvost bol dlhý a svalnatý.