253108
Duriavenator
https://sk.wikipedia.org/wiki/Duriavenator
Duriavenator (v preklade lovec z Dorsetu) je vyhynutý rod dravého dinosaura s jediným druhom Duriavenator hesperis. Žil asi pred 170 miliónmi rokov (stupeň bajok) na území dnešného Spojeného kráľovstva.Duriavenatora opísal paleontológ Roger Benson v roku 2008 ako nové rodové meno pre druh Megalosaurus hesperis. Patrí medzi najstarších zástupcov skupiny Tetanurae, ku ktorej patria také známe druhy ako Allosaurus fragilis, Tyrannosaurus rex, Spinosaurus aegyptiacus alebo Velociraptor mongoliensis. Skôr bol tento dravý dinosaurus označovaný pod nepublikovaným názvom „Walkersaurus“.