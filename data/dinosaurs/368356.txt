368356
Yangchuanosaurus
https://sk.wikipedia.org/wiki/Yangchuanosaurus
Yangchuanosaurus bol rod veľkého dravého dinosaura, žijúceho v období vrchnej jury (stupne oxford a kimmeridž) na území dnešnej Číny a svojou veľkosťou a vzhľadom bol podobný severoamerickému rodu Allosaurus. Yangchuanosaurus pochádza z čínskeho súvrstvia Dashanpu a vo svojom okolí predstavoval najväčšieho dravca, loviacieho veľké sauropódy rodu Mamenchisaurus a Omeisaurus, ale aj stegosaury rodu Chialingosaurus, Tuojiangosaurus a Chungkingosaurus.