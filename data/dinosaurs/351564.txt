351564
Piatnitzkysaurus
https://sk.wikipedia.org/wiki/Piatnitzkysaurus
Piatnitzkysaurus bol rod stredne veľkého mäsožravého dinosaura, žijúceho v období strednej jury (asi pred 170 miliónmi rokov) na území dnešnej Argentíny. Išlo zrejme o vývojovo primitívneho megalosauroida. Holotyp predstavuje nedospelý exemplár o dĺžke asi 4 metrov s hmotnosťou približne 450 kilogramov. Rod Piatnitzkysaurus bol pravdepodobne príbuzný mierne geologicky mladšiemu rodu Piveteausaurus, objavenému vo Francúzsku. Jediný druh je Piatnitskysaurus floresi.