368963
Mei
https://sk.wikipedia.org/wiki/Mei
Mei je vyhynutý rod veľmi malého dravého dinosaura z čeľade Troodontidae, žijúceho v období spodnej kriedy na území dnešnej severovýchodnej Číny. Jeho jediným druhom je Mei long.Meno vychádza zo skutočnosti, že tento dinosaurus bol objavený v pozícii spánku (stočený do kĺbka, akokeby si chránil telesné teplo). Jeho poloha s hlavou zasunutou akoby pod krídlom navyše svedčí o blízkej príbuznosti s vtákmi. Ide teda o ďalší zaujímavý dôkaz svedčiaci o teplokrvnosti dinosaurov a spomínanej príbuznosti medzi dravými dinosaurami a vtákmi. Veľmi pravdepodobne bol aj tento dinosaurus za života operený. Rovnako ako mnohé iné živočíchy v tejto oblasti bol zrejme aj on zasypaný sopečným prachom.
Rod Mei bol veľmi malý dinosaurus, dosahujúci dĺžky okolo 40 cm (nedospelý jedinec) s hmotnosťou necelého 1 kg. Patrí tak k vôbec najmenším známym nelietavým dinosaurom.