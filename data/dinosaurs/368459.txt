368459
Kol
https://sk.wikipedia.org/wiki/Kol
Kol („krásna noha“) bol rod malého teropóda z čeľade Alvarezsauridae, žijúceho na území dnešného Mongolska v období vrchnej kriedy (asi pred 75 miliónmi rokov). Tento rod bol podstatne väčší ako ostatné známe alvarezsauridy, dosahoval približne dvojnásobku dĺžky rodu Shuvuuia. Bol však vo svojom ekosystéme (lokalita Ukhaa Tolgod) podstatne vzácnejší. Jediný druh je Kol ghuva.Je známy iba podľa jedinej dobre zachovanej kostry zadnej končatiny. Materiál nesie označenie IGM 100/2011. Presné vzťahy k ostatným zástupcom čeľade nie je možné rozoznať, zdá sa však, že išlo o pomerne odvodený, pokročilý taxón. Výrazné sú predovšetkým kurzoriálne adaptácie na kostre nohy, Kol bol teda zrejme rýchlym a aktívnym bežcom.