326873
Atlascopcosaurus
https://sk.wikipedia.org/wiki/Atlascopcosaurus
Atlascopcosaurus bol drobný, asi 2 až 3 m dlhý a okolo 125 kg važiaci bylinožravý dinosaurus z čeľade hypsilofodontidov. Žil v období spodnej krieda (stupne apt a alb) na území dnešnej Austrálie (lokalita Dinosaur Cove). Taxón bol ustavený na základe značne nekompletného materiálu (holotyp sa skladá len z časti maxilly a zubov).
Tento dinosaurus bol pomenovaný podľa spoločnosti Atlas Copco, ktorá poskytla vybavenie pre paleontologické vykopávky v roku 1984, počas ktorých bol fosílny materiál objyvený. 
Druhové meno loadsi odkazuje na Williama Loadsa, ktorý bol v čase objavu štátnym manažérom firmy Atlas Copco a na výskume sa aktívne podieľal.