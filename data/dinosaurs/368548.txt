368548
Jeyawati
https://sk.wikipedia.org/wiki/Jeyawati
Jeyawati bol rod bylinožravého dinosaura z nadčeľade Hadrosauroidea, žijúceho v období ranej vrchnej kriedy (stupeň turón, asi pred 90 miliónmi rokov) na území dnešných USA (Nové Mexiko).
Holotyp má katalógové označenie MSM P4166. Typovým a jediným druhom je Jeyawati rugoculus, opísaný roku 2010. Kladistická analýza naznačuje, že Jeyawati bol vývojovo primitivnejším hadrosauroidom ako rody Shuangmiaosaurus, Telmatosaurus a Bactrosaurus a naopak odvodenejším než rody Eolambia, Probactrosaurus a Protohadros.