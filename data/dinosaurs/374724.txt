374724
Leyesaurus
https://sk.wikipedia.org/wiki/Leyesaurus
Leyesaurus je vyhynutý rod bylinožravého sauropódomorfa, žijúceho v období prelomu vrchného triasu a spodnej jury na území dnešnej severozápadnej Argentíny (department Caucete, provincia San Juan). Jeho jediným druhom je Leyesaurus marayensis.Pomenovaný bol v roku 2011 podľa čiastočne dochovanej, 18 centimetrov dlhej lebky a úlomkov kostry. Odhaduje sa, že dorastal do dĺžky 2 a pol metra a jeho blízky príbuzný bol zrejme rod Adeopapposaurus.