368202
Yamaceratops
https://sk.wikipedia.org/wiki/Yamaceratops
Yamaceratops bol rod drobného rohatého dinosaura, žijúceho v období spodnej kriedy (asi pred 130 až 125 miliónmi rokov) na území dnešného Mongolska (púšť Gobi). Jediný druh je Yamaceratops dorngobiensis.
Typový exemplár bol opísaný v septembri roku 2006 paleontológmi P. J. Makovickym a M. Norellom. Zdá sa, že Yamaceratops stojí niekde medzi rodmi Liaoceratops a Archaeoceratops v rámci kladu Neoceratopia. Krčný golier bol u tohto rodu nevýrazný a nebol zrejme používaný ako prostriedok signalizácie.
Rodové meno tohto dinosaura je odvodené z názvu budhistického božstva Yama. Holotyp IGM 100/1315 pozostáva z neúplnej lebky, v roku 2002 a 2003 bol objavený ďalší materiál, priradený k tomuto druhu.Skamenené embryo vtákopanvového dinosaura, objavené v rovnakej oblasti, môže tiež patriť tomuto dinosaurovi.