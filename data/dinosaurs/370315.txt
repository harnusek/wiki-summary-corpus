370315
Geranosaurus
https://sk.wikipedia.org/wiki/Geranosaurus
Geranosaurus (v preklade žeriavový jašter) je vyhynutý rod malého vtákopanvového dinosaura, zrejme príslušníka čeľade Heterodontosauridae. Jeho jediným druhom je Geranosaurus atavus.
V súčasnosti ide o nomen dubium, pretože rod je známy len na základe jedinej čeľuste, objavenej na území dnešnej Juhoafrickej republiky. Tá radí tohto dinosaura medzi vtákopanvové, presnejšie zaradenie je však neisté. Opísal ho paleontológ Robert Broom v roku 1911.