377393
Aletopelta
https://sk.wikipedia.org/wiki/Aletopelta
Aletopelta bol rod vtákopanvového dinosaura, ktorý žil v období vrchnej kriedy na území dnešnej Kalifornie (USA). Jediný druh je Aletopelta coombsi.Aletopelta bol stredne veľký ankylosaurid, dorastajúci do dĺžky 6 metrov. Chrbát mu pokrývali pancierovité platne a z pliec mu vytŕčali dva vysoké hroty. Holotyp nesie označenie SDNHM 33909 a ide o neúplnú kostru (stehenná kosť, holenná kosť, ihlica, časť lopatky, ramenná kosť, lakťová kosť, ľavá a pravá sedacia kosť, stavce, rebrá, najmenej 60 pancierovitých platní a 8 zubov). Fosílie boli objavené vo vrchnokriedovom (stupeň kampán) súvrství Point Loma, blízko mesta Carlsbad v štáte Kalifornia.