340001
Majungasaurus
https://sk.wikipedia.org/wiki/Majungasaurus
Majungasaurus bol rod veľkého dravého dinosaura, žijúceho v období vrchnej kriedy (pred približne 70 až 65 miliónmi rokov) na území dnešného Madagaskaru. Jediný druh je Majungasaurus crenatissimus. Majungasaurus mohol byť kanibal (podľa fosílnych objavov požieral snáď aj členov svojho druhu). Zaujímavosťou sú aj dutiny v stavcoch, ktoré napovedajú existenciu vzdušných vakov u tohto dinosaura (znak zhodný s dnešnými vtákmi). Neznamená to však, že by bol predkom vtákov. Tí sa vyvinuli už oveľa skôr.