461128
Chubutisaurus
https://sk.wikipedia.org/wiki/Chubutisaurus
Chubutisaurus je vyhynutý rod dlhokrkého dinosaura, žijúceho v období spodnej kriedy (pred približne 110 miliónmi rokov) na území dnešnej Argentíny (provincia Chubut). Jeho jediný druh je Chubutisaurus insignis.
Presná klasifikácia tohto dinosaura je náročná, pravdepodobne však ide o člena skupiny Titanosauria. Známy je z dvoch neúplných kostier a mohol dorastať do dĺžky až 23 metrov. Mohol byť korisťou veľkého dravého dinosaura rodu Tyrannotitan.