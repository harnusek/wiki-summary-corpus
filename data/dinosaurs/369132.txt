369132
Gasparinisaura
https://sk.wikipedia.org/wiki/Gasparinisaura
Gasparinisaura je vyhynutý rod ornitopóda, ktorý sa vyskytoval na území dnešnej Argentíny v období vrchnej kriedy. Typový a jediný druh tohto rodu Gasparinisaura cincosaltensis, bol opísaný v roku 1996 argentínskymi paleontológmi Rodolfom Coriou a Leonardom Salgadom. Pôvodne sa predpokladalo, že išlo o iguanodonta. Podľa novších výskumov však predstavoval vývojovo primitívneho ornitopóda.