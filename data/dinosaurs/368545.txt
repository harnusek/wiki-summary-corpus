368545
Qiupalong
https://sk.wikipedia.org/wiki/Qiupalong
Qiupalong („drak zo súvrstvia Quiupa“) bol rod štíhle stavaného dinosaura, patriaceho medzi ornitomimosaury (skupinu primárne dravých dvojnohých dinosaurov). Tento „pštrosí dinosaurus“ žil na území dnešnej čínskej provincie Che-nan. Qiupalong je jediným známým zástupcom vrchnokriedových ornitomimosaurov mimo púšť Gobi a zároveň najjužnejšie žijúcim východoázijským ornitomimosaurom svojej doby. Typový a jediný známy druh Qiupalong henanensis bol opísaný tímom čínskych paleontológov (Li Xu, Yoshitsugu Kobayashi, Junchang Lü, Yuong-Nam Lee, Yongqing Liu, Kohei Tanaka, Xingliao Zhang, Songhai Jia a Jiming Zhang) v roku 2011.