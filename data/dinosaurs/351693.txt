351693
Hadrosaurus
https://sk.wikipedia.org/wiki/Hadrosaurus
Hadrosaurus bol relatívne veľký vtákopyskatý dinosaurus, žijúci v období spodnej kriedy (asi pred 80 miliónmi rokov) na území dnešných USA. Jediný druh je Hadrosaurus foulkii.

Hadrosaurus bol jedným z najväčších ornitopódov, jeho dĺžka sa pohybovala medzi 7 až 10 metrami a hmotnosť mohla dosiahnuť až 7 ton. Bol schopný behať po dvoch nohách, ale mohol zrejme aj chodiť po štyroch. Ako všetky vtákopyskaté dinosaury, aj Hadrosaurus bol bylinožravec. Jeho zuby boli prispôsobené na žuvanie tuhých vetvičiek a listov.