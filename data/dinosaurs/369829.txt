369829
Pneumatoraptor
https://sk.wikipedia.org/wiki/Pneumatoraptor
Pneumatoraptor bol rod malého mäsožravého dinosaura (teropóda). Jediným druhom jeho Pneumatoraptor fodori.
Žil v období vrchnej kriedy (asi pred 85 miliónmi rokov) na území dnešného Maďarska. Materiál pozostáva iba z jediného lopatkového pletenca, ktorý bol objavený vo vrstvách súvrstvia Csehbánya na lokalite Iharkút v pohorí Bakonský les na západe krajiny. Vek súvrstvia zodpovedá geologickému stupňu santón, je teda vrchnokriedové.
Typový druh Pneumatoraptor fodori bol pomenovaný na počesť Gézy Fodora, ktorý financoval vykopávky. Rodové meno Pneumatoraptor („vzdušný zlodej/raptor“) je odvodené z faktu, že fosílne kosti obsahovali početné vzdušné dutiny. Tento malý teropód dosahoval len zhruba polovicu dĺžky svojho príbuzného rodu Sinornithosaurus. Taxonomické zaradenie nie je úplne isté, nepochybne však ide o zástupcu skupiny Paraves, obsahujúcu vtáky a ich najbližších dinosaurích príbuzných. Na lokalite boli objavené ešte ďalšie fosílie teropódov (zuby, pazúry, stavce a časti končatiny), tie však môžu a nemusia patriť tomuto rodu.