376558
Patagosaurus
https://sk.wikipedia.org/wiki/Patagosaurus
Patagosaurus bol rod sauropóda, žijúceho v období strednej jury (stupeň kelovej, asi pred 163 až 161 miliónmi rokov) na území dnešnej Argentíny. Tento bylinožravec, dorastajúci do dĺžky až 18 metrov bol pôvodne považovaný za príbuzného rodu Cetiosaurus. Známy je z pozostatkov niekoľkých jedincov. Žil po boku veľkého dravého dinosaura rodu Piatnitzkysaurus. Typový a doteraz jediný známy druh je Patagosaurus fariasi.