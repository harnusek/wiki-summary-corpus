341089
Balaur
https://sk.wikipedia.org/wiki/Balaur
Balaur je vyhynutý rod malého dravého dinosaura z čeľade Dromaeosauridae. Žil v období vrchnej kriedy (stupeň mástricht, asi pred 70 Ma) na území dnešného Rumunska (ostrov Haţeg). Typový a doteraz jediný známy druh Balaur bondoc opísali rumunskí a americkí paleontológovia v roku 2010. 
Jediný známy exemplár predstavuje neúplná kostra, ktorej nápadným znakom sú mohutné krátke končatiny, robustnejšie ako u ostatných dromeosaurov (odtiaľ druhový názov, ktorý v rumunčine znamená „tučný, zavalitý“).