30554
Torvosaurus
https://sk.wikipedia.org/wiki/Torvosaurus
Torvosaurus bol obrovský, až okolo 10 až 13 m. dlhý mohutný dravý dinosaurus s krátkymi, no pevnými ramenami. Reprezentoval primitívnu skupinu Tetanurae, ktorú nazývame Megalosauridae. Išlo o mimoriadne veľkého dravca patriaceho medzi najväčšie dravé dinosaury, ktorý si možno trúfol aj na veľké dospelé sauropódy. Známy je z nekompletnej kostry, ktorá zahrňovala skutočne hrôzu naháňajúcu lebku, ktorá síce nedisponovala kosteným hrebeňom ako Allosaurus, no aj tak bola vďaka hrozivým zubom viac než impozantná. Rod Edmarka je pravdepodobne synonymum Torvosaura. Žil pred 154 až 149 miliónmi rokov, nájdený v USA a azda aj v Portugalsku. Typový a jediný druh tohto rodu je Torvosaurus tanneri.