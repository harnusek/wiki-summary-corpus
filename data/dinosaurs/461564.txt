461564
Lessemsaurus
https://sk.wikipedia.org/wiki/Lessemsaurus
Lessemsaurus je vyhynutý rod sauropódomorfa, žijúceho v období vrchného triasu (pred približne 210 Ma) na území dnešnej Argentíny (provincia La Rioja). Jeho jediným druhom je Lessemsaurus sauropoides.
Pomenoval ho paleontológ José Fernando Bonaparte na základe niekoľkých stavcov troch jedincov v roku 1999. Tento štvornohý bylinožravec mohol dorastať do dĺžky až deviatich metrov a jeho blízky príbuzný bol zrejme juhoafrický rod Antetonitrus. Žil po boku dravého dinosaura rodu Zupaysaurus.