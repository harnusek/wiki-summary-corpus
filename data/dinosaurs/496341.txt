496341
Pitekunsaurus
https://sk.wikipedia.org/wiki/Pitekunsaurus
Pitekunsaurus je vyhynutý rod veľkého bylinožravého sauropóda, vyskytujúceho sa v období vrchnej kriedy na území dnešnej Argentíny (provincia Neuquén). Nájdený bol už v apríli 2004, ale pomenovaný bol až o štyri roky neskôr. Jeho jediným druhom je Pitekunsaurus macayai.
Holotyp pozostáva zo zvyškov lebky, štyroch chvostových, troch chrbtových a štyroch krčných stavcov, lopatky, pravej lakťovej kosti, neúplnej ramennej kosti, úlomkov rebier a zuba s tvarom pripomínajúcom zuby vývojovo pokročilých Titanosauria. Stavba chvostových stavcov poukazuje na blízke príbuzenstvo s rodom Rinconsaurus.