30408
Ceratosaurus
https://sk.wikipedia.org/wiki/Ceratosaurus
Ceratosaurus (v preklade rohatý jašter) bol pomerne hojný, hoci zrejme samotársky žijúci dravý dinosaurus. Vyskytoval sa pred 155 až 145 miliónmi rokov vo vrchnej jure. Známy je z viacerých kostier a množstva úlomkov. Jeho pozostatky boli nájdené v USA (Colorado, Utah), Afrike(?) a Európe (Portugalsko). Najhojnejší bol zrejme na území USA, kde bolo pôvodne opísaných viacero jeho druhov (v skutočnosti však išlo iba o rozdielne staré jedince jediného druhu).