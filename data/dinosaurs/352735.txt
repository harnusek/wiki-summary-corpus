352735
Aucasaurus
https://sk.wikipedia.org/wiki/Aucasaurus
Aucasaurus bol asi 5 m dlhý a okolo 700 kg vážiaci mäsožravý dinosaurus (teropód) z čeľade Abelisauridae. Žil v období vrchnej kriedy (asi pred 83 až 80 miliónmi rokov) na území dnešnej Argentíny. Jediný druh je Aucasaurus garridoi.

 
Blízko príbuzným, aj keď podstatne väčším rodom bol Carnotaurus. Aucasaurus bol v niektorých telesných znakoch vývojovo odvodenejší, napríklad mal ešte viac redukované predné končatiny a takmer mu už zmizli prsty. Kostra typového exemplára je kompletná až po trinásty stavec a tak máme pomerne dobrú predstavu o vzhľade tohto dravca. Ide dokonca o jeden z najkompletnejšie zachovaných exemplárov abelisaurida, známeho v súčasnosti. Lebka je mierne poškodená a existujú domnienky, že ide o pozostatok smrteľného boja tohto dinosaura.