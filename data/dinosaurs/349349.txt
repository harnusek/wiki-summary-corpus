349349
Aviatyrannis
https://sk.wikipedia.org/wiki/Aviatyrannis
Aviatyrannis bol malý dravý dinosaurus z nadčeľade Tyrannosauroidea, ktorý žil na území dnešného Portugalska v období vrchnej jury (asi pred 155 až 150 miliónmi rokov). Tohto dinosaura opísal v roku 2003 paleontológ Oliver Rauhut zo súvrstvia Alcobaca. Ide o jedného z najstarších známych tyrannosauroidov, len rod Guanlong a možno Iliosuchus sú ešte staršie. Jediný druh je Aviatyrannis jurassica.
Je pravdepodobné, že Aviatyrannis bol blízko príbuzný inému vývojovo primitívnemu tyrannosauroidovi rodu Stokesosaurus (pôvodne bol dokonca opísaný ako tento rod). Išlo o malého teropóda, ktorého bedrová kosť merala u holotypu iba 90 milimetrov na dĺžku.