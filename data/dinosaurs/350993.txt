350993
Eocarcharia
https://sk.wikipedia.org/wiki/Eocarcharia
Eocarcharia je vyhynutý rod 6 až 8 metrov dlhého dravého dinosaura, ktorý sa v období spodnej kriedy (pred približne 112 Ma) vyskytoval na území dnešného Nigeru. Rod Eocarcharia je v súčasnej dobe monotypickým taxónom, čo znamená, že zatiaľ poznáme iba jeden druh – Eocarcharia dinops.Opísali ho americkí paleontológovia Paul Sereno a Stephen Brusatte na základe fragmentov lebky v roku 2008. Medzi dinosaury, ktoré s ním zdieľali rovnaké životné prostredie možno uviesť rody Kryptops, Suchomimus, Nigersaurus, Ouranosaurus a Lurdusaurus.