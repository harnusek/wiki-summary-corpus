457517
Irritator
https://sk.wikipedia.org/wiki/Irritator
Irritator bol až 8 metrov dlhý štíhly dravý dinosaurus z čeľade Spinosauridae. Žil v období spodnej kriedy (pred približne 110 Ma) na území dnešnej Brazílie. Jeho jediným druhom je Irritator challengeri.
Irritator bol pomenovaný v roku 1996 na základe jedinej, skoro kompletnej, 80 centimetrov dlhej lebky nájdenej v kriedových horninách Brazílie. Lebku nálezca upravil tak, že pripomínala lebku pterosaura, čo bolo výsledkom toho, že vedci, ktorí túto lebku skúmali sa spočiatku pomýlili v jej určení a meno, ktorým ju pomenovali vyjadruje ich podráždenie, ktoré to v nich vyvolalo.