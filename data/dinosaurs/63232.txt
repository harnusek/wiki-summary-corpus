63232
Deinocheirus
https://sk.wikipedia.org/wiki/Deinocheirus
Deinocheirus (v preklade „strašná ruka“) bol obrovský vtákovitý dinosaurus. Známy je len z pozostatkov predných končatín, ktoré dosahovali dĺžku takmer 2,5 metra. Celková dĺžka tela deinocheira sa mohla pohybovať okolo 10 až 12 metrov. Patril do skupiny pštrosom podobných dinosaurov Ornithomimosauria, ktoré patrili medzi najrýchlejšie dinosaury. Ak sa nevymykal ich typickej stavbe tela, mohlo ísť o najrýchlejšie zviera aké kedy kráčalo po Zemi. Deinocheirus žil pred 70 miliónmi rokov, nájdený bol v Mongolsku. Rod dnes zahŕňa jediný druh, Deinocheirus mirificus.