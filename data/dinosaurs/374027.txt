374027
Urbacodon
https://sk.wikipedia.org/wiki/Urbacodon
Urbacodon je vyhynutý rod malého dravého dinosaura z čeľade Troodontidae, žijúceho na území dnešného Uzbekistanu v období vrchnej kriedy (asi pred 95 Ma). Jeho jediným druhom je Urbacodon itemirensis.
Prvá časť názvu je akronym, na počesť Uzbeckých, Ruských, Britských, Amerických a Kanadských vedcov, ktorí tohto dinosaura objavili. Pomenovaný bol v roku 2007 na základe ľavého čeľustného oblúka s 32 zubami. Čeľusť bola dlhá 79,2 mm. 
Tento troodont bol objavený v súvrství Džarakuduk cenomanskej staroby. Autori opisu tiež identifikovali zuby rovnakého rodu v súvrství Bissekty turónskej staroby (Urbacodon sp.). Urbacodon sa výrazne podobal rodom Byronosaurus a Mei, v niektorých detailoch sa však od nich výrazne líši (napr. zubom chýba typické vrúbkovanie).