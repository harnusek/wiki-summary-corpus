88888
Acanthopholis
https://sk.wikipedia.org/wiki/Acanthopholis
Acanthopholis bol 4 až 5,5 m dlhý bylinožravý dinosaurus zo skupiny obrnených dinosaurov (Ankylosauria). Žil pred približne 105 až 96 miliónmi rokov na území dnešného Anglicka. 
Známy je z len z veľmi nekompletných pozostatkov. Na základe zachovaných pozostatkov sa zdá, že mohol patriť do čeľade Polacanthidae, alebo Nodosauridae. Pôvodne bolo rodu Acanthopholis pripísaných mnoho pochybných druhov, často opísaných na základe pozostatkov, ktoré vôbec nepatrili obrneným dinosaurom. 
Zástupcovia rodu Acanthopholis boli pevne stavané živočíchy pohybujúce sa po všetkých štyroch končatinách. Telo mali chránené oválnymi kostenými doštičkami, kým plecia a krk chránili pomerne dlhé ostne.