353212
Gravitholus
https://sk.wikipedia.org/wiki/Gravitholus
Gravitholus bol rod bylinožravého vtákopánvového dinosaura z čeľade Pachycephalosauridae. Žil na území dnešnej Alberty v Kanade v období vrchnej kriedy (stupeň kampán, asi pred 75 miliónmi rokov). Tento dinosaurus bol opísaný v roku 1979 paleontológmi Wallom a Galtonom. Je známy viacmenej len podľa fosílií temennej časti lebky.
Typovým a doteraz jediným známym druhom je Gravitholus albertae. Dlhšiu dobu prebieha medzi paleontológmi diskusia, či ide o samostatný validný rod, alebo len o synonymum s rodom Stegoceras. Novšie analýzy však naznačujú, že ide o platný a samostatný rod.