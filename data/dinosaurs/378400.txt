378400
Lapparentosaurus
https://sk.wikipedia.org/wiki/Lapparentosaurus
Lapparentosaurus bol rod veľkého sauropóda (možno brachiosaurid), opísaného v roku 1986, jeho fosílie však boli opísané pod menom Bothriospondylus už v roku 1895. Boli objavené na území Madagaskaru. Vzhľadom na to, že tieto skameneliny nezodpovedajú európskym zástupcom rodu Bothriospondylus, boli paleontológom J.F. Bonapartom v roku 1986 preradené do samostatného rodu Lapparentosaurus. Typový a jediný druh je Lapparentosaurus madagascariensis.
Holotyp s označením MAA 91-92 pozostáva z dvoch neurálnych oblúkov a častí kostí končatín. Analýza prírastkových kruhov na kostiach potvrdila, že tieto dinosaury sa mohli dožívať veku okolo 43 rokov, pritom však rástli a dospievali veľmi rýchlo.