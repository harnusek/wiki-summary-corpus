375599
Xuwulong
https://sk.wikipedia.org/wiki/Xuwulong
Xuwulong bol rod vývojovo primitívneho vtákopyskatého dinosaura, žijúceho v období spodnej kriedy (stupne apt, alb) na území dnešnej Číny (provincia Kan-su). Holotyp s označením GSGM F00001 pozostáva z kompletnej lebky a takmer kompletnej chrbtice a ľavého panvového pletenca. Xuwulong bol pomenovaný a opísaný troma čínskymi paleontológmi (You Hailu, Li Daqing a Liu Weichang) v roku 2011. Typový a jediný druh je Xuwulong yueluni.