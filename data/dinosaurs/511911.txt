511911
Luanchuanraptor
https://sk.wikipedia.org/wiki/Luanchuanraptor
Luanchuanraptor je vyhynutý rod malého dravého dinosaura z čeľade Dromaeosauridae. Vyskytoval sa v období vrchnej kriedy na území dnešnej Číny a ide o prvého ázijského zástupcu svojej čeľade, objaveného mimo Mongolska a severovýchodnej Číny. Pomenovaný bol v roku 2007 a jeho jediným druhom je Luanchuanraptor henanensis.Holotyp tohto stredne veľkého dromeosaura pozostáva zo štyroch zubov, jedného krčného, dvoch chrbtových a sedemnástich chvostových stavcov, rebier, krokvíc, ramennej kosti, pazúra, čiastočne dochovaných pletencov a iných úlomkov kostry.