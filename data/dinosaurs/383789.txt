383789
Siamosaurus
https://sk.wikipedia.org/wiki/Siamosaurus
Siamosaurus bol rod mäsožravého dinosaura (teropóda), žijúceho v období spodnej kriedy na území dnešného Thajska. Presná veľkosť tohto živočícha nie je známa, ale odhaduje sa, že dorastal do dĺžky až 9 metrov. Typový a zároveň jediný druh, Siamosaurus suteethorni, bol formálne opísaný Buffetautom a Ingavatom v roku 1986. O tomto kriedovom mäsožravcovi sa vie len veľmi málo, keďže je známy len podľa niekoľkých zubov, pripomínajúcich zuby Spinosaura.