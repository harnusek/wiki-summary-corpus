374752
Jingshanosaurus
https://sk.wikipedia.org/wiki/Jingshanosaurus
Jingshanosaurus („jašter z Ťing-šanu“) je druh prosauropódneho dinosaura žijúceho v spodnej jure.
Meno je odvodené podľa mesta Ťing-šan v provincii Lu-feng v Číne. Typový a doteraz jediný druh Jingshanosaurus xinwaensis, opísali čínski paleontológovia Čang a Jang v roku 1995.

Tento dinosaurus žil v období spodnej jury, asi pred 205 až 190 miliónmi rokov. Dosahoval dĺžky okolo 7 až 10 metrov. Patrí k posledným známym zástupcom prosauropódov, ktoré už boli v tejto dobe postupne nahrádzané veľkými až obrími sauropódmi. Telo bolo mohutné, súdkovité a hlava typicky malá. Krk a chvost boli dlhé a nohy silné, umožňujúce zrejme pohyb po dvoch aj všetkých štyroch. Jingshanosaurus bol predovšetkým bylinožravec, mohol sa však pravdepodobne živiť aj mäkkýšmi. Príbuzným a možno dokonca totožným rodom je Yunnanosaurus.