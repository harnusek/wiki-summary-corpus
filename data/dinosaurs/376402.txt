376402
Huaxiagnathus
https://sk.wikipedia.org/wiki/Huaxiagnathus
Huaxiagnathus bol pomerne malý teropód z čeľade Compsognathidae, žijúci v období spodnej kriedy (asi pred 130 miliónmi rokov) na území dnešnej severovýchodnej Číny. Jediný druh je Huaxiagnathus orientalis.Huaxiagnathus patril k najväčším zástupcom svojej čeľade, pretože najväčší jedinec dosahoval dĺžky asi 1,8 metra. Podľa vykonaných kladistických analýz patril tento rod k najprimitívnejším zástupcom čeľade, čomu nasvedčuje aj primitívna stavba jeho predných končatín. V súčasnosti sú známi len dvaja jedinci tohto druhu, pričom jeden je značne poškodený vinou zle vykonanej preparácie.