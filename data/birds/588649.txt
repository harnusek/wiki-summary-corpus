588649
Čajka bledá
https://sk.wikipedia.org/wiki/%C4%8Cajka_bled%C3%A1
Čajka bledá (lat. Larus hyperboreus) je veľký druh čajky z čeľade čajkovité. Obýva celú Holarktídu, kde hniezdi v oblasti tundry. Na Slovensku sa do konca roku 1999 objavila trikrát na rieke Dunaj a raz v Národnej prírodnej rezervácii Senianske rybníky. Na Senianskych rybníkoch bol pozorovaný dospelý jedinec 25. marca 1983. Na rieke Dunaj bol pozorovaný nedospelý jedinec 27. augusta 1979 a dve pozorovania dospelej čajky bledej z druhého brehu maďarskými ornitológmi, obe overené faunistickou komisiou pre ornitológiu Maďarska (23. - 24. novembra 1985 a 9. februára 1997). V zozname vzácnych ornitologických pozorovaní podliehajúcich hláseniu Faunistickej komisii nie je žiaden novší záznam ani v zozname vzácnych a zriedkavých druhov vtákov databázového systému Birding Slovakia nie je novšie pozorovanie.