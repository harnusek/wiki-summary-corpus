584445
Kamenár strakatý
https://sk.wikipedia.org/wiki/Kamen%C3%A1r_strakat%C3%BD
Kamenár strakatý alebo kameniarik malý (Arenaria interpres) druh vtáka z čeľade slukovité (Scolopacidae). Je rozšírený na morskom pobreží v tundre holarktídy. Cez Slovensko pravidelne migruje na jar najmä v máji a na jeseň v septembri. Najskoršie jarné pozorovanie pochádza zo dňa 29. apríla 1986 a najneskoršie zo 14. júna 1991. Jesenná migrácia začína už v auguste. Najčastejšie pozorovania sú z bahnitých kamenitých brehov vodných nádrží, rybníkov a riek. Migrujú jednotlivo alebo v malých skupinkách. Najväčší kŕdlik mal 20 jedincov dňa 25. augusta 1993.