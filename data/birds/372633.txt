372633
Kuvičok vrabčí
https://sk.wikipedia.org/wiki/Kuvi%C4%8Dok_vrab%C4%8D%C3%AD
Kuvičok vrabčí alebo kuvik vrabčí (Glaucidium passerinum) je najmenší druh sovy v Európe. Obýva široké pásmo tajgy palearktickej oblasti. Na Slovensku je stály, hniezdi najmä v pohoriach s ihličnatými drevinami od 410 m n. m. po hornú hranicu lesa. Hniezdenie bolo dokázané v 29,10 % mapovacích kvadrátov. V zime bol zistený v 35,40 % mapovacích kvadrátov.