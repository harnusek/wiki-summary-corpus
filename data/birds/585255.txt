585255
Sýkorka lazúrová
https://sk.wikipedia.org/wiki/S%C3%BDkorka_laz%C3%BArov%C3%A1
Sýkorka lazúrová (lat. Cyanistes cyanus alebo Parus cyanus) patrí do čeľade sýkorkovité (Paridae). Hniezdi v palearktíde po východnú Európu. Na Slovensko sa vzácne zatúla, po roku 1948 a ani v rokoch 1980 - 1999 už nebola v 20. storočí zistená. V zozname vzácnych ornitologických pozorovaní podliehajúcich hláseniu Faunistickej komisii existuje jeden záznam z roku 2002 a v zozname vzácnych a zriedkavých druhov vtákov databázového systému Birding Slovakia nie je záznam
. V 6. správe Slovenskej faunistickej komisie pre ornitológiu je popísaný výskyt jedného jedinca pri obci Zalužice v novembri 2004 (je to v poradí siedme pozorovanie) a v 12. správe Faunistickej komisie Slovenskej ornitologickej spoločnosti/BirdLife Slovensko je uverejnené prvé pozorovanie kríženca sýkorky lazúrovej a sýkorky belasej na Slovensku z októbra 2010 pri obci Drienovec.