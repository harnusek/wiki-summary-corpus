584970
Pobrežník čiernozobý
https://sk.wikipedia.org/wiki/Pobre%C5%BEn%C3%ADk_%C4%8Diernozob%C3%BD
Pobrežník čiernozobý alebo pobrežník obyčajný (Calidris alpina) je druh vtáka z čeľade slukovité (Scolopacidae). Hniezdi vo vlhkých oblastiach tundry celej holarktídy ale aj južnejšie na vresoviskách a lúkach. Na Slovensku je veľmi bežný a početný migrant, zastavuje sa na rôznych bahnitých brehoch vodných tokov, jazier a rybníkov. Bol zistený  v 20,00 % mapovacích kvadrátov.  Jarný ťah prebieha od apríla do júna. Jesenná migrácia dospelých začína od júla, mládé vtáky začínajú tiahnuť až od konca augusta, najmä v mesiacoch september a október.