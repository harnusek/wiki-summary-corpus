584979
Pobrežník krivozobý
https://sk.wikipedia.org/wiki/Pobre%C5%BEn%C3%ADk_krivozob%C3%BD
Pobrežník krivozobý (Calidris ferruginea) je druh vtáka z čeľade slukovité (Scolopacidae). Hniezdi vo východnej palearktíde, zimuje na pobreží v Ázii, Austrálii a v Afrike. Migruje aj cez vnútrozemie. Na Slovensku je bežný migrant, zastavuje sa na rôznych bahnitých brehoch jazier a rybníkov. Bol zistený  v 8,90 % mapovacích kvadrátov.  Jarná migrácia prebieha v máji. Jesenná migrácia dospelých začína od júla, v auguste a v septembri tiahnu mládé vtáky.