586926
Sup bielohlavý
https://sk.wikipedia.org/wiki/Sup_bielohlav%C3%BD
Sup bielohlavý alebo sup belohlavý (šedivý) (Gyps fulvus) je druh z čeľade jastrabovité. Obýva juhozápadnú Palearktídu, orientálnu oblasť a južnú etiópsku oblasť.  Hniezdi v južnej Európe, najmä na Pyrenejskom polostrove. Do konca roku 1999 bolo zo Slovenska známych 20 pozorovaní. Ako posledný sa uvádza údaj 4 jedincov dňa 15. apríla 1997 pri kadáveroch jeleníc neďaleko Levoče. Počas prvých 12tich rokov 21. storočia bol pozorovaný 16 krát. Najviac pozorovaní (5) pochádza z roku 2006.