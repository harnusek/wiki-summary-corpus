593352
Strakoš červenohlavý
https://sk.wikipedia.org/wiki/Strako%C5%A1_%C4%8Dervenohlav%C3%BD
Strakoš červenohlavý (lat. Lanius senator) je spevavec z čeľade strakošovité. Obýva stredomorie, najmä  Španielsko. Hniezdi od Španielska po pohorie Kaukaz. V krajinách západnej a strednej Európy je to od 90-tych rokov 20. storočia nezvestný druh. Na Slovensku hniezdili ešte v rokoch 1973 - 1977, po roku 1987 už nebol zaznamený žiadny hniezdny výskyt. V zozname vzácnych a zriedkavých druhov vtákov databázového systému Birding Slovakia možno nájsť  posledné záznamy, je to 5 pozorovaní z mesiaca máj z troch rôznych lokalít v rokoch 2008, 2010 a 2013, hniezdenie sa nepodarilo dokázať. Najbližšie k Slovensku hniezdi približne 1000 km južne v Chorvátsku a v Bulharsku.