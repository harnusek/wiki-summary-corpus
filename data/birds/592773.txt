592773
Kulík piesočný
https://sk.wikipedia.org/wiki/Kul%C3%ADk_pieso%C4%8Dn%C3%BD
Kulík piesočný alebo kulík pieskový (lat. Charadrius hiaticula) je druh z čeľade kulíkovité. Žije v arktickej oblasti Palearktídy. Cez Slovensko pravidelne migruje a zastavuje sa na bahnitých brehoch. Jarná migrácia má dva vrcholy, prvý v marci a druhý v máji. Jesenný ťah prebieha od konca júla, najmä od augusta do začiatku októbra.  Najbližšie hniezdi v Poľsku. Na Slovensku bol zistený ako transmigrant v 7,70 % mapovacích kvadrátov.