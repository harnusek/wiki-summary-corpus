584984
Pobrežník morský
https://sk.wikipedia.org/wiki/Pobre%C5%BEn%C3%ADk_morsk%C3%BD
Pobrežník morský (Calidris maritima) je druh vtáka z čeľade slukovité (Scolopacidae). Hniezdi v tundre s nízkou vegetáciou nesúvisle rozšírený v celej holarktíde, zimuje na pobreží v Európe a v severnej Amerike. Na Slovensku bol zaznamenaný iba raz 22. mája 1988 na rybníkoch pri Iňačovciach.. Nie je ani novší záznam v zozname vzácnych ornitologických pozorovaní podliehajúcich hláseniu Faunistickej komisii ani v zozname pozorovaní vzácnych a zriedkavých druhov vtákov.