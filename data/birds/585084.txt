585084
Lastovička červenochrbtá
https://sk.wikipedia.org/wiki/Lastovi%C4%8Dka_%C4%8Dervenochrbt%C3%A1
Lastovička červenochrbtá alebo lastovička skalná (lat. Cecropis daurica, Hirundo daurica) je spevavec a patrí do čeľadi lastovičkovité. Je rozšírená v Stredomorí, obýva aj sever Afriky a smerom na východ Malú Áziu, Irak až po Indiu. Na Slovensku bola zistená len raz, 13. mája 2006 v obci Mikušovce, pozorovanie hodnotené ako náhodný zálet bolo akceptované Faunistickou komisiou Slovenskej ornitologickej spoločnosti/BirdLife Slovensko. V zozname vzácnych ornitologických pozorovaní podliehajúcich hláseniu Faunistickej komisii nie sú žiadne ďalšie záznamy  a v zozname vzácnych a zriedkavých druhov vtákov databázového systému Birding Slovakia takisto nie sú žiadne údaje.