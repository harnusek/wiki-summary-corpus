585314
Uškárik vrchovský
https://sk.wikipedia.org/wiki/U%C5%A1k%C3%A1rik_vrchovsk%C3%BD
Uškárik vrchovský (iné názvy: škovránok vrchovský, škovránok uškatý, škovránok ušatý; lat. Eremophila alpestris) je druh spevavca z čeľade škovránkovité. Hniezdi v suchej tundre porastenej lišajníkmi alebo v horách na alpínskych lúkach v celej holarktíde. Na Slovensku patrí medzi zimných hostí, niekedy invazívne, najmä na východnom Slovensku. Ako zimujúci bol zaznamenaný v 2,80 % mapovacích kvadrátov. V 90tych rokoch poklesla hniezdna populácia v  Škandinávii a odvtedy je jeho výskyt na Slovensku vzácnejší.