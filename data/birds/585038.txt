585038
Stehlík čečetka
https://sk.wikipedia.org/wiki/Stehl%C3%ADk_%C4%8De%C4%8Detka
Stehlík čečetka (iné názvy: čečetka obyčajná, stehlík čečetavý, čečetka; lat. Acanthis flammea, staršie Carduelis flammea) je spevavec a patrí do čeľadi pinkovité. Je rozšírená v pásme tajgy v celej holarktíde. Na Slovensku hniezdi od hornej hranici lesa až po hornú hranicu subalpínskeho stupňa (1 800 m n. m.), hniezdenie bolo dokázané alebo predpokladané na 5,60 % mapovacích kvadrátov, počas migrácie a v zime sa vyskytujú aj na nížine, zimný výskyt bol zaznamenaný v 37,10 % mapovacích kvadrátov.