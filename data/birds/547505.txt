547505
Potáplica malá
https://sk.wikipedia.org/wiki/Pot%C3%A1plica_mal%C3%A1
Potáplica malá alebo potáplica štíhlozobá (lat. Gavia stellata) je monotypický druh potáplice, vtáka z rovnomenného radu. Je to najrozšírenejší druh potáplice, obýva pásmo tundry a boreálnych ihličnatých lesov celej holarktídy. Na Slovensko prilieta počas migrácie, zimovanie bolo zistené v 8,40 % mapovacích kvadrátov. Pozorovania sú z veľkých riek a vodných plôch.