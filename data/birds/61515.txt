61515
Ďateľ malý
https://sk.wikipedia.org/wiki/%C4%8Eate%C4%BE_mal%C3%BD
Ďateľ malý (iné názvy: staršie zriedkavo: ďateľ strakatý malý [podľa staršieho pravopisu sa písalo ďatel..., t.j. s tvrdým l, porov. napr. PSP 1940]; v Bernolákovom slovníku: datelíček; lat. Dryobates minor, Dendrocopos minor, Dendrocopus minor, Picoides minor, Picus minor) je druh z čeľade ďatľovité. Obýva celú palearktídu, na Slovensku je stály, v zimnom období sa pridáva ku potulujúcim sa kŕdľom sýkoriek, brhlíkov a kôrovníkov. Hniezdenie alebo pravdepodobné hniezdenie bolo doložené v 80,40 % mapovacích kvadrátov, zimovanie v 82,30 % mapovacích kvadrátov.