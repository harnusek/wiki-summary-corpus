585007
Brodník sivý
https://sk.wikipedia.org/wiki/Brodn%C3%ADk_siv%C3%BD
Brodník sivý (iné názvy: kalužiak ruský, kalužiak vyvrátenozobý, kalužiak obrátenozobý; Xenus cinereus) je druh vtáka z čeľade slukovité (Scolopacidae). Hniezdi v močaristej tajge i tundre východnej a centrálnej palearktickej oblasti. Zo Slovenska existuje 7 záznamov, všetko z východného Slovenska.. V zozname vzácnych ornitologických pozorovaní podliehajúcich hláseniu Faunistickej komisii sú dva novšie záznamy z roku 2015 a v zozname vzácnych a zriedkavých druhov vtákov databázového systému Birding Slovakia je 6 záznamov po roku 2000.