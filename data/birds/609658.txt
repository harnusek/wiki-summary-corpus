609658
Brehár hrdzavý
https://sk.wikipedia.org/wiki/Breh%C3%A1r_hrdzav%C3%BD
Brehár hrdzavý (Limosa lapponica) je druh vtáka z čeľade slukovité (Scolopacidae). Hniezdi v palearktíde, na Americkom kontinente len v severozápadnej časti. V Európe hniezdia len na najsevernejších lokalitách Škandinávskeho polostrova a v Rusku. Obýva krovinatú tundru pri močiaroch a vresoviskách. Na Slovensku patrí medzi vzácne transmigranty, pozorovaný hlavne pri väčších vodných plochách, na jar v máji, na jeseň v mesiacoch september a október.