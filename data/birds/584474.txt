584474
Kazarka hrdzavá
https://sk.wikipedia.org/wiki/Kazarka_hrdzav%C3%A1
Kazarka hrdzavá (iné názvy hus červená, húska hrdzavá lat. Tadorna ferruginea) je druh z čeľade kačicovité. Obýva južnú palearktídu od Grécka po Čínu. Na hniezdenie potrebuje nory, preto vyhľadáva piesčité miesta na morskom pobreží, pri sladkovodných a brakických jazerách. Na Slovensku bola zaznamenaná v rokoch 1980 – 1999 iba 3-krát. Európsky ochranársky status je SPEC3 – druhy, ktorých globálne populácie nie sú koncentrované v Európe, ale majú tam nevhodný ochranársky status. Stupeň ohrozenia V – zraniteľný druh.