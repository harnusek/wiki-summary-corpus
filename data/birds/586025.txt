586025
Prieložník čiernokrídly
https://sk.wikipedia.org/wiki/Prielo%C5%BEn%C3%ADk_%C4%8Diernokr%C3%ADdly
Prieložník čiernokrídly alebo prieložník Nordmannov (Glareola nordmanni) je druh vtáka z čeľade prieložníkovité (Glareolidae). Hniezdi v plytkých močiaroch v stepiach a na slaniskách. Západná hranica hniezdneho rozšírenia prebieha cez Maďarsko, Rumunsko, Bielorusko a Ukrajinu. Areál rozšírenia pokračuje cez Rusko až po  Kazachstan, zimuje v južnej Afrike. Na Slovensku bol zaznamenaný až po roku 1980 dva krát na lokalite Senné rybníky pri Iňačovciach  28. mája 1983, 10. októbra 1990 a od roku 1994 už tu viac nebol zistený. Nie je ani novší záznam v zozname vzácnych ornitologických pozorovaní podliehajúcich hláseniu Faunistickej komisii ani v zozname pozorovaní vzácnych a zriedkavých druhov vtákov.