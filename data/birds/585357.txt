585357
Sokol bielopazúravý
https://sk.wikipedia.org/wiki/Sokol_bielopaz%C3%BArav%C3%BD
Sokol bielopazúravý (iné názvy: pustovka južná, pustovka bielopazúravá, pustovka bielopazúrová, sokol bielopazúrový; lat. Falco naumanni) je dravý vták. Obýva otvorené územia južnej palearktídy. Na Slovensku je považovaný za vyhynutý druh. Posledné hniezdenie bolo v roku 1948 na budove kláštora v obci Leles (hniezdenie na Silickej planine v roku 1956 bolo nedoložené). Posledný doložený výskyt je z 19. júna 1974 pri obci Folkušová. Pozorovania zo Záhoria v 90tych rokoch neboli poslané na Slovenskú faunistickú komisiu pre ornitológiu, existuje preto pochybnosť o správnosti určenia. V zozname vzácnych ornitologických pozorovaní podliehajúcich hláseniu Faunistickej komisii nie sú žiadne novšie záznamy, takisto ani v zozname vzácnych a zriedkavých druhov vtákov databázového systému Birding Slovakia nie je žiaden údaj