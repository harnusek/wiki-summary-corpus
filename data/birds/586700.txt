586700
Žeriav stepný
https://sk.wikipedia.org/wiki/%C5%BDeriav_stepn%C3%BD
Žeriav stepný alebo staršie žeriavec stepný (Grus virgo alebo staršie Anthropoides virgo) je druh z čeľade žeriavovité. Hniezdi v južnej Palearktíde od juhovýchodnej Ukrajiny až po Mandžusko. Na Slovensko zalieta veľmi vzácne, prvý záznam je z decembra roku 1871, ďalšie pozorovania pochádzajú od obce Senné z marca roku 1953 a z decembra 1984. V zozname vzácnych ornitologických pozorovaní podliehajúcich hláseniu Faunistickej komisii nie sú žiadne novšie záznamy ani v zozname vzácnych a zriedkavých druhov vtákov databázového systému Birding Slovakia nie sú žiadne záznamy.