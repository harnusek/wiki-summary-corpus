37378
Kaňa močiarna
https://sk.wikipedia.org/wiki/Ka%C5%88a_mo%C4%8Diarna
Kaňa močiarna (Circus aeruginosus)  je dravý vták z čeľade jastrabovité (Accipitridae), obýva palearktickú oblasť. Tento dravec obľubuje okolie rybníkov a vodných plôch a veľmi často loví na vlhkých lúkach, kde žije veľká časť jeho obľúbenej potravy. Lieta nízko nad vodou a nad zemou. Je dobrým letcom a živí sa hmyzom, žabami, plazmi, menšími vodnými vtákmi, príležitostne aj rybami.