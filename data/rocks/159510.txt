159510
Pieskovec
https://sk.wikipedia.org/wiki/Pieskovec
Pieskovec je názov horniny sedimentárneho pôvodu, ktoré vznikajú spevnením pieskov. V jej zložení prevláda kremeň, často sa vyskytujú aj živce, kalcit, sľudy, a v mladších pieskovcoch aj opál a chalcedón. Farba býva rôzna, no najčastejšie sú to odtiene žltej, červená (indikuje prítomnosť oxidov železa), hnedá. Pieskovce, spolu s pieskami sú jedna z najrozšírenejších sedimentárnych hornín – spolu tvoria viac ako štvrtinu všetkých známych sedimentov na povrchu Zeme.
Anglický termín oficiálne zaviedol Ch. Lyell v roku 1833. Názov je vo väčšine jazykov odvodený od hlavnej zložky - piesku.