236128
Hyaloklastit
https://sk.wikipedia.org/wiki/Hyaloklastit
Hyaloklastit (z gr. hyalos - sklo + klastó - úlomok), je typ vulkanickej brekcie, pozostávajúcej z vulkanického skla, ktoré vzniko počas erupcie vo vodnom prostredí (alternatívne ako produkt erupcie pod ľadom). Rozlišujú sa dve formy hyaloklastitov, explozívne, tiež označované ako hyalotufy a neexplozívne hyaloklastity. Tvar hyaloklastov je plochý, veľkosť úlomkov je od niekoľko milimetrov po centimetre. Veľkosť úlomkov je daná rozpadom utuhnutej lávy v dôsledku tepelných šokov spôsobených rýchlym chladnutím. Vznikajú v hĺbkach do 500 až 1000 m, pod ktorou sa už tvoria lávy poduškovitého typu (pillow lávy).