236566
Íl
https://sk.wikipedia.org/wiki/%C3%8Dl
Íl je nespevnená usadená hornina zložená z viac ako 50 % ílovitej zložky. Tvoria ju ílové minerály, pelitovej frakcie s veľkosťou jednotlivých zŕn pod 2 μm (resp. 4 μm). Hornina môže mať rôznou farbu závislú na obsahu prímesí. Íly s 25 – 75 % vápenatej prímesi sú označované ako sliene. Íly s významnou prímesou kalcitu a piesku sa označujú ako šlíry. Spevnením ílu vzniká ílovec a ílovitá bridlica.