359940
Dolerit
https://sk.wikipedia.org/wiki/Dolerit
Dolerit alebo mikrogabro je subvulkanická bázická hornina, ekvivalent bazaltu (čadiča) až gabra so strednozrnnou až hrubozrnnou textúrou.
Termín dolerit zaviedol v roku 1829 René Just Haüy, aj keď niektoré zdroje považujú za autora termínu d'Aubuissona už roku 1819. Názov pochádza z gréckeho slova doleros – klamlivý. V USA a často aj v inej anglickej terminológii označovaný ako diabáz. Termín diabáz však má v strednej Európe iný význam, keďže sa ním (nesprávne) označujú hlavne paleozoické bazalty.