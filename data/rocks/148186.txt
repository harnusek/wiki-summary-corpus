148186
Ignimbrit
https://sk.wikipedia.org/wiki/Ignimbrit
Ignimbrit je súhrnné označenie utuhnutých, spečených sopečných produktov, ktoré vznikli pri usadení pyroklastických prúdov. Názov pochádza z latinských slov igni - oheň a imbri - voda. Ich existencia je zviazaná s laminárne (bez turbulencií) sa pohybujúcimi, horúcimi a hustými pyroklastickými prúdmi, vzniknutými kolapsom erupčného stĺpca sopečných plynov a pár. Farba nezvetraných ignimbritov je žltá až oranžová, zvetrané typy sú sfarbené do okrova, kvôli prebiehajúcej oxidácii Fe minerálov a vzniku limonitu.