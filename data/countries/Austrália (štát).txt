3615
Austrália (štát)
https://sk.wikipedia.org/wiki/Austr%C3%A1lia_(%C5%A1t%C3%A1t)
Austrália (z lat. terra australis = južná zem), dlhý tvar Austrálske spoločenstvo alebo Austrálsky zväz (angl. The Commonwealth of Australia), je štát na južnej pologuli v Austrálii a Oceánii. Rozlohou je Austrália šiesta najväčšia krajina na svete a zároveň je aj jediná krajina, ktorá sa rozkladá na celom kontinente. Austrálsky zväz zahŕňa aj niekoľko menších ostrovov, z ktorých najväčším je južne ležiaca Tasmánia. Austrália je federáciou (je zložená zo šiestich štátov a niekoľkých teritórií). Formou vlády je konštitučná monarchia.