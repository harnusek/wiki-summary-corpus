4057
Kiribati
https://sk.wikipedia.org/wiki/Kiribati
Kiribati, dlhý tvar Kiribatská republika, je ostrovný štát v Tichom oceáne. Skladá sa z 33 atolov o celkovej rozlohe 795 km², ktoré sa rozprestierajú od západu na východ v dĺžke 4 000 km. Ostrovy sú roztrúsené na približne 5,2 miliónov km² vodnej plochy. Ležia na oboch stranách rovníka a medzinárodnej dátumovej línie. Žije na nich niečo vyše 115 300 obyvateľov (2015). Vzhľadom k veľmi malej nadmorskej výške by štát v prípade stúpania morskej hladiny patril k najohrozenejším na svete.Predstavuje jediný štát sveta ležiaci na všetkých štyroch pologuliach (severnej, južnej, západnej, východnej) a prvý, na ktorom sa oslavuje Nový rok (jediný štát v pásme UTC +14).