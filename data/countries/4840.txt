4840
Turks a Caicos
https://sk.wikipedia.org/wiki/Turks_a_Caicos
Turks a Caicos je zámorské územie Spojeného kráľovstva pozostávajúce z dvoch skupín tropických ostrovov v karibskej oblasti, juhovýchodne od Bahamských ostrovov.

Územie patrí geograficky, nie však politicky, k Bahamským ostrovom. Všetkých 30 ostrovov má celkovú rozlohu 430 km² a má prevažne nížinatý charakter, s vápencovým podložím a rozsiahlymi mangrovníkovými močiarmi. Počasie je slnečné a relatívne suché, časté sú tu však hurikány.
Ostrovy majú obmedzené zdroje pitnej vody; súkromné nádrže zachytávajú dažďovú vodu. Hlavnými prírodnými zdrojmi sú morské raky  a mušle.