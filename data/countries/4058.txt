4058
Keňa
https://sk.wikipedia.org/wiki/Ke%C5%88a
Keňa, dlhý tvar Kenská republika, je prímorský štát vo východnej Afrike pri brehoch Indického oceánu. Susedí na západe s Ugandou (933 km), na severozápade s Južným Sudánom (232 km), na severe s Etiópiou (861 km), na východe so Somálskom (682 km) a na juhu s Tanzániou (769 km). Keňa je prezidentskou republikou a hlavné mesto je Nairobi. Krajina je pomenovaná po vrchu Mount Kenya (5 199 m n. m.), ktorý sa nachádza v centrálnej časti a je najvyšší v Keni.