338928
Južný Sudán
https://sk.wikipedia.org/wiki/Ju%C5%BEn%C3%BD_Sud%C3%A1n
Južný Sudán (angl.  South Sudan), dlhý tvar Juhosudánska republika (Republic of South Sudan), je štát v severovýchodnej Afrike. Osou štátu je Biely Níl a povrch z veľkej časti tvoria tropické lesy, pôda je tu oveľa úrodnejšia než v Sudáne. Najvyšším vrchom je Kinyeti (3 187 m n. m.) neďaleko štátnej hranice s Ugandou. Odhaduje sa, že na tomto území v roku 2008 žilo 8 260 490 obyvateľov. Hlavným mestom Južného Sudánu je Juba, v ktorej žije asi 244 000 obyvateľov. 
Južný Sudán susedí na juhu s Ugandou a Keňou, na juhozápade s Demokratickou republikou Kongo. Na západe susedí so Stredoafrickou republikou a na východe s Etiópiou. Na severe so Sudánom.