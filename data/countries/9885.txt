9885
Faerské ostrovy
https://sk.wikipedia.org/wiki/Faersk%C3%A9_ostrovy
Faerské ostrovy (faerčina: Føroyar, pravdepodobne buď znamená „Ovčie ostrovy“ alebo "Vzdialené ostrovy") sú skupina malých ostrovov na severe Atlantického oceánu medzi Škótskom a Islandom. Sú autonómnym regiónom patriacim pod Dánske kráľovstvo. Od roku 1948 získali možnosť rozhodovať samostatne vo väčšine záležitostí okrem obrany a zahraničnej politiky. Krajina má aj vlastnú futbalovú reprezentáciu.