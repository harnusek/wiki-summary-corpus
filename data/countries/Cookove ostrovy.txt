51029
Cookove ostrovy
https://sk.wikipedia.org/wiki/Cookove_ostrovy
Cookove ostrovy (po anglicky: Cook Islands; zastarano: Cookove ostrovy a Manihiki, Cookovo súostrovie [a Manihiki] , Cookov archipel [a Manihiki], Herveyova skupina [a Manihiki], Herveyho ostrovy [a Manihiki]; po anglicky zastarano:  Cook's Archipelago [and Manihiki], Hervey Islands [and Manihiki], Harvey Islands [and Manihiki],  Mangaia Archipelago [and Manihiki] ) sú súostrovie v Tichom oceáne a samosprávna parlamentná demokracia voľne pridružená k Novému Zélandu, súčasť Novozélandského kráľovstva. 
Tvorí ich 15 malých ostrovov v Tichom oceáne s celkovou rozlohou 240 kilometrov štvorcových.
Majú 19 569 obyvateľov, z ktorých väčšina sú Maorijovia, ktorých v roku 1823 európski misionári obrátili na kresťanstvo. Hlavné mesto je Avarua a leží na ostrove Rarotonga.