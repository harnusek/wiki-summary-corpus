3953
Barbados
https://sk.wikipedia.org/wiki/Barbados
Barbados (španielsky „bradatý muž“ - buď podľa portugalského Barbados alebo španielskeho Barbudos, oba značiace "fúzači" podľa figovníkov, ktoré tam majú bradatý tvar) je ostrovný štát v Karibskom mori. Leží na náveterných ostrovoch Malých Antíl a je lemovaný koralovými útesmi. Najvyšším bodom ostrova je Mount Hillaby (340 m). Najväčšie mestá sú Bridgetown, Speightstown, Holetown, St. Lawrence a Oistins. Obyvateľstvo tvoria z 80 % černosi, 16 % mulati a 4 % belosi. 65,3 % sú protestanti, 4,4 % katolíci, 12,8 % ostatní a 17,5 % bez vyznania. Podnebie je príjemné, ale od júna do novembra trvá obdobie hurikánov.
Zákonodarný orgán je ľudová komora (28 miest). Barbados je členom OSN, OAS, Commonwealth-u a CARICOM-u.