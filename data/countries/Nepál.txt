4036
Nepál
https://sk.wikipedia.org/wiki/Nep%C3%A1l
Nepál, dlhý tvar Nepálska federatívna demokratická republika, je štát v južnej Ázii. Na severe má spoločnú hranicu s Čínou (1 236 km) a na juhu s Indiou (1 690 km).Nepál leží vo vysokých horách Himalájí, ktoré tvoria zároveň aj jeho severnú hranicu. Strednú časť krajiny rozčleňujú vysoké pásma pohorí a úrodné nepálske údolia. Juh Nepálu obsadili nížiny, močiare, trávnaté savany a tropické džungle. Má veľké zásoby nerastných surovín – medi, grafitu a turmalína. Hlavná činnosť obyvateľstva je poľnohospodárstvo. Pestujú ryžu, pšenicu, kukuricu, jutu a ovocie. Chovajú ovce, kozy, byvoly, hovädzí dobytok a jaky. Pomerne značný príjem majú z cestovného ruchu. Od roku 1923 získala krajina nezávislosť, dovtedy bola pod britským dohľadom.