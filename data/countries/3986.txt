3986
Francúzska Polynézia
https://sk.wikipedia.org/wiki/Franc%C3%BAzska_Polyn%C3%A9zia
Francúzska Polynézia (franc. Polynésie française) je zámorská správna korporácia (collectivité d'outre-mer, skr. COM) Francúzska v Oceánii tvorená početnými ostrovmi. Zároveň má (v praxi len symbolické) postavenie zámorskej krajiny v rámci Republiky (skr. POM). 
Do začiatku 21. storočia mala postavenie zámorského územia (territoire d'outre-mer, skr. TOM) Francúzska, ktoré ju, aspoň formálne, viac viazalo na materskú krajinu ako dnes – bola to typická kolónia.
K Francúzskej Polynézii patria najmä:

Ostrovy Spoločnosti (Spoločenské ostrovy):
Náveterné ostrovy (najmä Tahiti)
Záveterné ostrovy (najmä Raïatéa)
súostrovie Tuamotu (tiež Paumotu; 78 ostrovov a koralových ostrovov)
súostrovie Markézy (17 ostrovov)
Gambierove ostrovy (20 vulkanických ostrovov)
súostrovie Tubuaï (početné drobné vulkanické ostrovy)
osamotené ostrovy Rapa a Marotiri