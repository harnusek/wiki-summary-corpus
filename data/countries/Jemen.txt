3133
Jemen
https://sk.wikipedia.org/wiki/Jemen
Jemen (arab. اليمن – al-Jaman ), dlhý tvar Jemenská republika (arab. الجمهورية اليمنية – al-Džumhúríja al-Jamaníja ), je štát ležiaci na Arabskom polostrove v juhozápadnej Ázii. Republika má viac ako 27 miliónov obyvateľov (odhad z r. 2016) a je ohraničená Saudskou Arábiou na severe, Červeným morom na západe a Arabským morom a Adenským zálivom na juhu a Ománom na východe.
Celková rozloha pevninského Jemenu je menej ako 530 000 km². Medzi jeho teritóriá patrí viac ako 200 ostrovov. Najväčší ostrov je Sokotra, ktorá leží 415 km južne od pevniny pri pobreží Somálska. Jemen je jediný štát na Arabskom polostrove, ktorý má čisto republikovú formu vlády. Hlavným mestom Jemenu je Saná.
Ekonomicky patrí Jemen medzi chudobné krajiny Blízkeho východu.