212945
Havanský psík
https://sk.wikipedia.org/wiki/Havansk%C3%BD_ps%C3%ADk
Havanský psík alebo havanský bišon je plemeno psa uznané v FCI v skupine 9 pod číslom 250. Spolu s bolonským psíkom, maltézskym psíkom a pravdepodobne aj s levíčkom (Löwchen) patrí medzi bišonov. 
Toto hravé, k deťom prítulné psie plemeno bolo vyšľachtené v 18. storočí v Západnom stredomorí odkiaľ bolo neskôr prevezené na Kanárske ostrovy. Španielski dobyvatelia si tieto psíky brávali so sebou počas osídľovania nových kolónii v Strednej a Južnej Amerike a tým aj na Karibské ostrovy, ku ktorému patrí aj Kuba so svojim hlavným mesto Havanou.