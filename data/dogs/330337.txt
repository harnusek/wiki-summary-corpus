330337
Pudel
https://sk.wikipedia.org/wiki/Pudel
Pudel alebo pudlík je psie plemeno pochádzajúce z Francúzska, ktorého korene siahajú do 16. storočia. V systematike FCI sa radí do 9. skupiny (Spoločenské a sprievodné psy) a je jedným z najobľúbenejších psích plemien vôbec.
Pudly patria k najinteligentnejším psím rasám a pôvodne boli loveckými psami, ktorí nosili zastrelenú zver. Majú hustú, kučeravú srsť, vyžadujúcu si neustálu starostlivosť. Patria medzi obľúbené plemená výstav a pre inteligenciu a hravosť i milých spoločníkov. Môžu sa dožiť veku až 17 rokov.