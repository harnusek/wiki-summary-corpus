212989
Retríver
https://sk.wikipedia.org/wiki/Retr%C3%ADver
Retríver alebo retriever, po slovensky aj prinášač, je označenie pre špecifickú skupinu plemien poľovných psov, vyšľachtených s cieľom prinášania koristi lovcovi. Retrívre prinášajú korisť zabitú lovcom strelnou zbraňou. Ide predovšetkým o vtáctvo, ale aj o drobnú zver, ako napríklad zajace. Korisť prinášajú po súši i z vody. Na prinášanie koristi z vody je však vyšľachtená ďalšia skupina plemien poľovných psov, a to vodné psy.

Retrívre sú vo všeobecnosti veľké plemená (cca 50 cm v kohútiku, od 30 kg), môžu byť krátkosrsté i dlhosrsté. Vyznačujú sa vysokou inteligenciou (cvičiteľnosťou) a priateľskou povahou. V súčasnosti sú niektoré druhy retrívrov, predovšetkým labradorský retríver, používané aj ako vodiace, záchranárske, asistenčné, či canisterapeutické psy.
Podľa FCI poznáme niekoľko druhov retrívrov:
