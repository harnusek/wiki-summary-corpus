580130
Veľký münsterlandský stavač
https://sk.wikipedia.org/wiki/Ve%C4%BEk%C3%BD_m%C3%BCnsterlandsk%C3%BD_stava%C4%8D
Veľký münsterlandský stavač, oficiálne Großer Münsterländer Vorstehhund, je nemecké národné plemeno. Pridružuje sa k 7 FCI skupine, sekcia 1. Vznikol ako farebná varieta nemeckého dlhosrstého stavača, u ktorého sa začali vyskytovať čierno-biele šteniatka. Toto sfarbenie bolo síce zanedlho vylúčené ale poľovníci z Münsteru sa rozhodli naďalej chovať čierno-biele psy pre ich vynikajúce poľovné vlohy.  Plemeno bolo uznané v roku 1908. Psi vynikajú skvelým čuchom, prácou po výstrele aj vo vode. Majú chuť pracovať a silný lovecký pud.