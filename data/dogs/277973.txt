277973
Čivava
https://sk.wikipedia.org/wiki/%C4%8Civava
Čivava podľa originálneho názvu Chihuahua je pomerne rozšírené trpasličie plemeno psa, pôvodom z Mexika.  Vďaka snahe amerických chovateľov je čivava od roku 1942 plemeno podľa FCI zaradené do skupiny 9: spoločenské a sprievodné plemená a do sekcie 6.
Čivava je najmenšie plemeno psov. Jeho meno je odvodené od mexického štátu Chihuahua, kde bol jeho výskyt po prvýkrát doložený. Indiánske povesti spomínajú čivavu ako ochrancu zomrelých náčelníkov na ceste do sveta duchov. Nie je však známe, či jeho výskyt v tejto oblasti je pôvodný, alebo či sa tu nedostal s obchodníkmi z Japonska alebo Číny.

