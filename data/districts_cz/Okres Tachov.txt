75214
Okres Tachov
https://sk.wikipedia.org/wiki/Okres_Tachov
Okres Tachov je okres v Plzenskom kraji. Jeho sídlom je mesto Tachov. Rozloha okresu je 1 378,69 km², počet obyvateľov je 51 622, (hustota zaľudnenia je 37 obyvateľov  na 1 km²). V okrese Tachov je 51 obcí, z toho 5 miest.
Susedí s plzenskými okresmi Plzeň-juh, Plzeň-sever a Domažlice, s karlovarskými Cheb a Karlovy Vare a jeho juhozápadná hranica je aj štátnou hranicou s Nemeckom.
Najdôležitejšou historickou pamiatkou v okrese je bývalý benediktínsky kláštor v Kladruboch založený kniežaťom Vladislavom v roku 1115. Kláštor patril k najbohatším a najmocnejším v Čechách po celé 13. a 14. storočie.