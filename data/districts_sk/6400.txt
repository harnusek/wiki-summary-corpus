6400
Žiar nad Hronom (okres)
https://sk.wikipedia.org/wiki/%C5%BDiar_nad_Hronom_(okres)
Okres Žiar nad Hronom je okres v Banskobystrickom kraji na Slovensku. Má rozlohu 517,67 km², žije tu 47 160 obyvateľov a priemerná hustota zaľudnenia je 91 obyvateľov na km² (údaje k 31. 12. 2017). Správne sídlo okresu je mesto Žiar nad Hronom. Okres sa nachádza v regióne Tekov. Do roku 1996 patrili pod okres aj súčasné okresy Žarnovica a Banská Štiavnica.