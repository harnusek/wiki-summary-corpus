6310
Galanta (okres)
https://sk.wikipedia.org/wiki/Galanta_(okres)
Okres Galanta je okres v Trnavskom kraji na Slovensku. Má rozlohu 641,74 km², žije tu 93 952 obyvateľov a priemerná hustota zaľudnenia je 146 obyvateľov na km² (údaje k 31. 12. 2017). Správne sídlo okresu je mesto Galanta. Okres sa nachádza v juhozápadnej časti Slovenskej republiky.
Najväčším mestom okresu je mesto Sereď, ktoré má 18-tisíc obyvateľov. Druhým najväčším mestom a okresným mestom je Galanta, v ktorej žije 15-tisíc obyvateľov. V rámci Trnavského kraja hraničí s okresmi Hlohovec, Trnava a Dunajská Streda.