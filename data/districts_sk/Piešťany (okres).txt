6313
Piešťany (okres)
https://sk.wikipedia.org/wiki/Pie%C5%A1%C5%A5any_(okres)
Okres Piešťany je okres v Trnavskom kraji na Slovensku. Má rozlohu 381,12 km², žije tu 62 871 obyvateľov a priemerná hustota zaľudnenia je 165 obyvateľov na km² (údaje k 31. 12. 2017). Správne sídlo okresu je mesto Piešťany.
Okres sa nachádza v juhozápadnej časti Slovenska, hraničí s okresom Trnava na západe, okresom Hlohovec na juhu. Hraničí s Nitrianskym krajom (okres Topoľčany) na východe a Trenčianskym krajom (okres Nové Mesto nad Váhom a okres Myjava) na severe.
Okres Piešťany vznikol po reforme územnoprávneho členenia Slovenskej republiky v roku 1996, dovtedy bol súčasťou okresu Trnava. Pred rokom 1918 bolo územie dnešného piešťanského okresu súčasťou Nitrianskej župy.
Centrom okresu je okresné mesto Piešťany.