4785
Ružomberok (okres)
https://sk.wikipedia.org/wiki/Ru%C5%BEomberok_(okres)
Okres Ružomberok je okres v Žilinskom kraji na Slovensku. Má rozlohu 646,83 km², žije tu 56 791 obyvateľov a priemerná hustota zaľudnenia je 88 obyvateľov na km² (údaje k 31. 12. 2017). Správne sídlo okresu je mesto Ružomberok.
Nachádza sa v západnej časti Liptovskej kotliny. Susedí s okresmi Martin, Dolný Kubín a Liptovský Mikuláš. Jeho prirodzenými hranicami sú pohoria Veľká Fatra na západe, Chočské vrchy na severe, Nízke Tatry na juhu a východe. Hlavná os okresu prechádza v smere sever – juh. Najviac zaľudnenou obcou sú Liptovské Sliače (3 816) a najmenej Potok (97). Najväčšie katastrálne územie zaberá Ľubochňa (113 km2) a najmenšie Potok (1,50 km2).