4792
Bratislava V (okres)
https://sk.wikipedia.org/wiki/Bratislava_V_(okres)
Bratislava V je okres v Bratislavskom kraji na Slovensku. Má rozlohu 94,2 km², žije tu 110 801 obyvateľov a priemerná hustota zaľudnenia je 1 176 obyvateľov na km² (údaje k 31. 12. 2017).

Je to najľudnatejší okres Bratislavského kraja. Väčšia časť obyvateľstva žije v najväčšom bratislavskom sídlisku Petržalka, kde žije takmer celá časť obyvateľstva okresu Bratislava V. Nachádza sa v južnej časti Bratislavy na pravom brehu rieky Dunaj a bezprostredne hraničí s Rakúskom na západe a Maďarskom na juhu. Zahŕňa 4 mestské časti a je to jediná časť Slovenska, ležiaca na pravom brehu Dunaja.
Veľkú časť okresu tvorí lužný les, nachádzajú sa tu aj chránené krajinné oblasti, napríklad chránená krajinná oblasť Dunajské luhy.