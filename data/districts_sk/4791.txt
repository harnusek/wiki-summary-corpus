4791
Bratislava IV (okres)
https://sk.wikipedia.org/wiki/Bratislava_IV_(okres)
Bratislava IV je okres v Bratislavskom kraji na Slovensku. Má rozlohu 96,7 km², žije tu 96 791 obyvateľov a priemerná hustota zaľudnenia je 1 001 obyvateľov na km² (údaje k 31. 12. 2017).
Nachádza sa v západnej časti Bratislavy pri hraniciach s Rakúskom. Zahŕňa 6 mestských častí, medzi ktorými je najväčšia Dúbravka. Svojou rozlohou je druhým najväčším okresom, pričom počtom obyvateľov je tretím najľudnatejším okresom.