48956
Čierna voda (prítok Uhu)
https://sk.wikipedia.org/wiki/%C4%8Cierna_voda_(pr%C3%ADtok_Uhu)
Čierna voda je kanalizovaným vodným tokom na východe Slovenska, na Východoslovenskej nížine. Má dĺžku 23,5 km a je pravostranným prítokom Uhu. 
Vyteká zo Zemplínskej šíravy pri obci Lúčky spoločne s Kusínskym kanálom, s ktorým chvíľu tečie rovnobežne pomedzi obce Lúčky a Závadka. Tečie na juh, spája sa s Kusínskym kanálom zľava do jedného toku (100,6 m n. m.), preteká popri obci Blatné Revištia, oblúkom sa stáča na juhozápad a sprava priberá Blatský kanál. Preteká okrajom sústavy Senianskych rybníkov, ktoré napája. Sprava priberá Iňačovský kanál a pri Sennom zľava najvýznamnejší prítok Oknu. Za obcou Senné priberá ešte Prievlaku (98 m n. m.) z pravej strany a opäť sa stáča na juh, tečie popri obciach Stretava a Stretavka, južne od ktorej sa vlieva do Uhu.