88843
Koprovnica
https://sk.wikipedia.org/wiki/Koprovnica
Koprovnica je vodný tok na juhu stredného Slovenska, preteká územím okresov Zvolen a Veľký Krtíš. Je to ľavostranný prítok Starej rieky a má dĺžku 27 km.
Pramení na Krupinskej planine na západnom úpätí Sokolovho brala (869,4 m n. m.) v nadmorskej výške cca 775 m n. m. na území VVP Lešť.
Najprv tečie na juh, pod Kukáčom (746,0 m n. m.) priberá sprava prvý prítok, napája malú vodnú nádrž a stáča sa na juhovýchod. Zľava priberá Chlm (517,4 m n. m.) a vzápätí sa stáča na juh. Z pravej strany priberá Dobrú vodu a Koprovnica sa hlbšie zarezáva do podložia podcelku Modrokamenské úboče a vytvára Dolinu.
Opúšťa územie VVP Lešť, výraznejšie meandruje, sprava priberá prítok (331,9 m n. m.) spod Kršiakovho vŕšku (648,1 m n. m.) a rozširuje svoje koryto. Vytvára Mlynskú dolinu, stáča sa na juhovýchod a pokračuje Brezovskou dolinou. Opäť sa stáča a na krátkom úseku tečie východným smerom. Na pravom brehu bol vybudovaný podzemný kanál, ktorý odvádzal vodu do susednej Starej rieky. Potom preteká rekreačnou oblasťou Koprovnica, stáča sa na juhovýchod a zľava priberá Lomský potok.
Vteká do Juhoslovenskej kotliny, do podcelku Ipeľská kotlina, pri obci Pôtor sa stáča na juh, preteká okrajom obce a na jej katastrálnom území (pri osade Háj) sa vlieva do Starej rieky.