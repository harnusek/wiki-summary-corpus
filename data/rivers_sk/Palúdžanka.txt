88955
Palúdžanka
https://sk.wikipedia.org/wiki/Pal%C3%BAd%C5%BEanka
Palúdžanka je potok na strednom Liptove, na území okresu Liptovský Mikuláš. Je to ľavostranný prítok Váhu s dĺžkou 18 km, je tokom III. rádu. Na strednom toku preteká Krížskou dolinou, po vstupe do Liptovskej kotliny sa vetví na niekoľko ramien, pričom zľava sa oddeľuje Dúbravka a Čemník, hlavné koryto výraznejšie meandruje.
Prameň: v Nízkych Tatrách, v podcelku Ďumbierske Tatry, na severných svahoch Chabenca (1 955,0 m n. m.) v nadmorskej výške okolo 1 525 m n. m.
Smer toku: prevažne na sever
Geomorfologické celky: 1.Nízke Tatry, podcelok Ďumbierske Tatry (oddeľuje časti Salatíny na západe a Demänovské vrchy na východe), 2.Podtatranská kotlina, podcelok Liptovská kotlina, časti Ľubeľská pahorkatina a Galovianske háje
Prítoky: sprava spod Krížskeho sedla (1 774,8 m n. m.), Mošnica, zľava iba krátke prítoky
Ústie: do vodnej nádrže Liptovská Mara severne od obce Galovany v nadmorskej výške okolo 570 m n. m.
Obce: osada Dechtárka, obce Svätý Kríž, Lazisko a Galovany