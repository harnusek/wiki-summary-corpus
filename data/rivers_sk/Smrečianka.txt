82419
Smrečianka
https://sk.wikipedia.org/wiki/Smre%C4%8Dianka
Smrečianka je riečka na strednom Liptove, na území okresu Liptovský Mikuláš. Je to pravostranný prítok Váhu, meria 18 km a je tokom III. rádu. Je to vysokohorský typ rieky s prudkým spádom na hornom toku a početnými sihoťami na dolnom toku. Najväčšie prietoky dosahuje v obdobiach jarného topenia snehu, kým na konci leta výrazne stráca vodu. Na hornom toku tečie územím TANAP-u.