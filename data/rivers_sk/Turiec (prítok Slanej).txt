52150
Turiec (prítok Slanej)
https://sk.wikipedia.org/wiki/Turiec_(pr%C3%ADtok_Slanej)
Turiec je rieka na juhovýchode stredného Slovenska, na území okresov Revúca a Rožňava. Vzniká sútokom Západného a Východného Turca a je to pravostranný prítok Slanej. Obidve rieky pramenia v Stolických vrchoch v podcelku Tŕstie. Do Slanej sa vlieva pri Tornali. Preteká v dĺžke 50,2 km cez Stolické vrchy, Revúcku vrchovinu a Juhoslovenskú kotlinu. Zaberá povodie s plochou 363,3 km², je tokom IV. rádu a priemerná lesnatosť povodia dosahuje 40%. V rámci novej klasifikácie je Západný Turiec stotožňovaný s hlavným tokom Turca, pričom Východný Turiec je jeho prítokom. Na nových mapách sa už Západný Turiec neoznačuje.