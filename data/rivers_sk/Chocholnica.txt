105495
Chocholnica
https://sk.wikipedia.org/wiki/Chocholnica
Chocholnica je potok na Strednom Považí, preteká územím okresov Trenčín a Nové Mesto nad Váhom. Je to ľavostranný prítok Bošáčky a meria 22,3 km. Pred obcou Chocholná-Velčice sa rozvetvuje na dve ramená, ktoré sa opätovne spájajú za obcou. Na dolnom toku sa výrazne vlní a tečie viac-menej súbežne s Biskupským kanálom na ľavom brehu.
Prameň: v Bielych Karpatoch, v podcelku Lopenícka hornatina, na východných svahoch vrchu Kykula (746,4 m n. m.) v nadmorskej výške okolo 660 m n. m.
Smer toku: na hornom toku na juhovýchod, za Chocholnou sa stáča na juhozápad
Geomorfologické celky: 1.Biele Karpaty, podcelky Lopenícka hornatina a Bošácke bradlá, 2.Považské podolie, podcelok Trenčianska kotlina, časť Bielokarpatské podhorie
Prítoky: sprava spod Dúžnika (807,2 m n. m.), Bierovský potok, Melčický potok, Ivanovský potok, prítok z osady Morské oko, Haluzický potok, zľava spod Machnáča (771,1 m n. m.) a spod Skalického vrchu (437,7 m n. m.)
Ústie: do Bošáčky neďaleko obce Trenčianske Bohuslavice v nadmorskej výške okolo 185 m n. m.
Obce: Chocholná-Velčice