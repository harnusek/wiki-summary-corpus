84781
Blava
https://sk.wikipedia.org/wiki/Blava
Blava je umelo upravený vodný tok na západnom Slovensku, v okrese Trnava. Je to pravostranný prítok Dudváhu s celkovou dĺžkou 47,5 km. Blava je nížinným typom vodného toku, napájaného krasovou vyvieračkou. V súčasnosti je názov „Blava“ neštandardizovaný, používajú sa názvy „Horná Blava“ (od prameňa po vtok do Horného Dudváhu) a „Dolná Blava“ (tok odčleňujúci sa z koryta Hornej Blavy a ústiaci do Dolného Dudváhu).