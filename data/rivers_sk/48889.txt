48889
Rimava (rieka)
https://sk.wikipedia.org/wiki/Rimava_(rieka)
Rimava je rieka na juhu stredného Slovenska, preteká cez územie okresu Rimavská Sobota. 
Je to významný pravostranný prítok Slanej s dĺžkou 88 km, plochou povodia 1 379,6 km² a priemerným prietokom 4,7 m³/s v Rimavskej Sobote, resp. 7,1 m³/s v ústí. Je to tok IV. rádu a priemerná lesnatosť povodia je 30%. Je to vrchovinovo-nížinný typ rieky. Významný znečisťovateľ rieky je spracovateľský podnik v Hnúšti a Rimavskej Sobote.