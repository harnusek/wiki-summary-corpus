161606
Zimoľub okolíkatý
https://sk.wikipedia.org/wiki/Zimo%C4%BEub_okol%C3%ADkat%C3%BD
Zimoľub okolíkatý (Chimaphila umbellata) je vždyzelený poloker z čeľade vresovcovité (Ericaceae) (niekde uvádzané aj ako hruštičkovité, Pirolaceae)[chýba zdroj]. 
Dosahuje výšku do 25 cm, má vystúpavé stonky s hranatým prierezom, listy sú kožovité, obráteno kopijovité a na okrajoch ostro pílkované. Kvety sú usporiadané v chudobnom chocholíku, koruna je široko zvonkovitá, bielej alebo jemne ružovej farby.
Je to dosť zriedkavý druh, ktorý rastie v podraste suchších lesných spoločenstiev, najmä s borovicou sosnou. Na Slovensku je zaregistrovaných asi 30 lokalít z toho asi 6 je na východnom Slovensku. Vyskytuje sa v prírodnej rezervácii Machnatý vrch vo Vihorlatských vrchoch, kde vytvára ojedinelé spoločenstvá s bielomachom sivým (Leucobryum glaucum).