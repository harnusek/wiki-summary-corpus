240910
Hniezdovka hlístová
https://sk.wikipedia.org/wiki/Hniezdovka_hl%C3%ADstov%C3%A1
Hniezdovka hlístová (lat. Neottia nidus-avis) je najrozšírenejšia orchidea na Slovensku a hlavne v Trenčianskom kraji. Rastie v tienistých listnatých lesoch, tiež v kroviskách, ale aj v ihličnatých lesoch pri potokoch a na kyslých pôdach. Je úplne zbavená funkčného chlorofylu, preto je aj hnedo sfarbená. Korene vyrastajú z podzemku, má ich v tvare hniezda, sú hrubé a krátke. Je nezelený saprofyt, má 10-60 cm, súkvetie 5-30 cm dlhé, kvety má žltohnedé, kvitne od mája do júna, niekedy aj pod zemou. Vonia po mede. V červenom zozname je uvedená ako vzácnejší taxón, ktorý vyžaduje ďalšiu pozornosť a je pod ochranou CITES. Po odkvitnutí odumiera, ale z koreňových vrcholov po niekoľkých rokoch vyrastá nová rastlina. Druh nie je na Slovensku zákonom chránený.