527420
Pýr plazivý
https://sk.wikipedia.org/wiki/P%C3%BDr_plaziv%C3%BD
Pýr plazivý (Elytrigia repens) je rastlina z podčeľade lipnicovité (Poaceae)
Pýr je trvácna rastlina s valcovitou, dutou, článkovanou zvyčajne v dolnej časti poliehavou stonku (steblom), vysokou do 1,5 m. Listy sú kopijovito čiarkovité, na rube holé, na líci jemne chĺpkaté.  Kvety sú usporiadané do dvojradových klasov, ktoré nachádzajú na vrcholoch stonky, sú jednoduché s dvoma plevami - hornou a dolnou a tromi tyčinkami. Plod je zrno zrastené s hornou plevou. Podzemok je plazivý s dlhými podzemnými výhonkami. Rastlina kvitne v júni až v júli. Pýr rastie na trávnatých a piesčitých pôdach, popri cestách, ohradách, na poliach, záhradách a vinohradoch
Podzemky sa vykopávajú na jar, v apríli skôr ako sa začne rastlina vyvíjať, alebo v auguste, septembri, keď nadzemná časť prestáva rásť a začína schnúť, po dozretí semien. Vykopané podzemky očistíme od pôdy a nadzemných častí, umyjeme a narežeme na 20 cm dlhé kusy. Sušia sa v sušiarni pri teplote do 50 °C.