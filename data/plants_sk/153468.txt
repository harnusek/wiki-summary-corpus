153468
Fialka voňavá
https://sk.wikipedia.org/wiki/Fialka_vo%C5%88av%C3%A1
Fialka voňavá (Viola odorata) je liečivá vytrvalá bylina z čeľade fialkovité (Violaceae). Je to jedna z najkrajších lesných fialiek. Má veľké voňavé fialové kvety, podľa nich je aj pomenovaná. Je trváca, slabo chlpatá až holá bylina, vysoká až 10 cm, bez stonky, s plazivými zakoreňujúcimi sa výhonkami, dlhými 20 cm. Vyskytuje sa v presvetlených listnatých lesoch.