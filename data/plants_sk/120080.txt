120080
Jedľa biela
https://sk.wikipedia.org/wiki/Jed%C4%BEa_biela
Jedľa biela (Abies alba Mill.; staršie Abies pectinata Lam. et DC alebo Pinus picea L.) alebo jedľa bielokôra je strom z čeľade borovicovité (Pinaceae).
V strednej Európe rastie v horských a podhorských lesoch, spoločne s bukom vytvára dnes už vzácne bukojedľové lesy. Svoje optimum má v 5. lesnom vegetačnom stupni (LVS) na bohatých stanovištiach živného radu.
Má rovný kmeň, ihličie nepichá, šišky rastú dohora. Prospieva jej dážď, hmla a chlad. Môže dorásť až do 50 m.