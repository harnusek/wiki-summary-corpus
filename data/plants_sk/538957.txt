538957
Krasovlas bezbyľový
https://sk.wikipedia.org/wiki/Krasovlas_bezby%C4%BEov%C3%BD
Krasovlas bezbyľový je trváca rastlina z čeľade astrovitých pripomínajúca bodliak. Má hrubý podzemok, krátku, zakrpatenú byľ husto porastenú pichľavými listami, vyrastajúcimi však najmä v prízemnej ružici. Kvety tvoria veľký, 5 – 15 cm široký úbor uprostred ružice listov. Jednotlivé kvety sú obojpohlavné, plodom je nažka s chocholcom perovitých štetiniek. Kvitne od konca júna do začiatku septembra.