365490
Ríbezľa biela
https://sk.wikipedia.org/wiki/R%C3%ADbez%C4%BEa_biela
Ríbezľa biela alebo biela ríbezľa je - skôr neformálny - taxón, ktorý sa v literatúre dnes považuje za odrodu druhu ríbezľa červená či súhrnné označenie niektorých kultivarov tohto druhu či farebný variant tohto druhu, alebo za krížence tohto druhu a niektorých veľmi podobných druhov. Ako latinské meno sa v literatúre uvádza Ribes niveum, Ribes vulgare, Ribes sativum a pod., ale všetky tieto názvy sa v literatúre používajú aj na označenie iných taxónov (systematika známych ríbezlí je totiž značne sporná). 
Plody sú žltkasté, ružovkasté (alebo skoro biele) bobule, s mierne kyslastou chuťou. Táto rastlina sa dá dobre pestovať na Slovensku a v iných oblastiach mierneho podnebného pásma. Bobule rastú na vetvičkách v malých strapcoch.
Rastlina sa rozmnožuje odrezkami alebo aj semenami vo svojich plodoch. Plody vznikajú opelením kvetu hmyzom, ktorý kvet opeľuje. Plod má obyčajne 6-8 semien. Plody sa môžu konzumovať bez úpravy, v kompóte, alebo sa hodia ako príloha k jedlám.