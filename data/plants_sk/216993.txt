216993
Smohla lekárska
https://sk.wikipedia.org/wiki/Smohla_lek%C3%A1rska
Smohla lekárska (Anchusa officinalis) je rastlina z čeľade borákovité (Boraginaceae).
Dvojročná až trváca bylina s čiernym, valcovitým koreňom, ktorá vytvára v prvom roku prízemnú ružicu kopijovitých listov, a až v ďalších rokoch priamu stonku. Na stonke vyrastajú sediace listy. Celá rastlina je drsno chlpatá. Plody majú bochníkovitý tvar, sú tvrdé a na povrchu hrboľaté. 
Smohla lekárska pochádza z teplejších oblastí Európy. Rastie divo na slnečných svahoch a úhoroch a v minulosti bola vyhľadávanou rastlinou, ktorá slúžila na liečenie chorôb srdca a močových ciest. Dnes sa smohla lekárska používa len veľmi zriedkavo.