361176
Iskerník karpatský
https://sk.wikipedia.org/wiki/Iskern%C3%ADk_karpatsk%C3%BD
Iskerník karpatský (Ranunculus carpaticus) je vytrvalá bylina s typickým vodorovným hladkým podzemkom, ktorý sa nachádza tesne pod povrchom, je dosť krehký a lámavý. Byľ priama, jednoduchá alebo slabo vetvená, 20 - 50 cm vysoká. Prízemné listy sú dlho stopkaté, v obryse okrúhle, vrúbkované a do rôznej miery dlaňovito delené. Stonkové listy sediace, až k báze delenej. Kvety žlté, dosť nápadné, 3 - 4,5 cm v priemere. V slovenskej lokalite kvitne od konca apríla do júna, v strede areálu neskôr.