231362
Zimozeleň menšia
https://sk.wikipedia.org/wiki/Zimozele%C5%88_men%C5%A1ia
Zimozeleň menšia (Vinca minor) je poloker, pôdokryvná rastlina z čeľade zimozeleňovité (Apocynaceae). Stonky majú väčšinou charakter poplazu, sú obrastené kožovitými, protistojnými listami, ktoré v zime neopadávajú, len na jar rastlina vyženie množstvo nových výhonkov a zakvitne. Mimo tohto obdobia na rastline prakticky nepozorovať rast. Kvety vyrastajú v horných častiach stoniek, z pazúch listov. Obyčajne sú modré, málokedy biele. Celá rastlina je jedovatá. Obsahuje niektoré alkaloidy, najdôležitejší je vinkamín, ktorý je zložkou liekov proti vysokému krvnému tlaku. Rastlina sa spolu s druhmi V. major, V. herbacea používa v ľudovom liečiteľstve. Často sa tiež pestuje ako okrasná rastlina, najmä na cintorínoch.