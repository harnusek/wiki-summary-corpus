231343
Kýchavica biela
https://sk.wikipedia.org/wiki/K%C3%BDchavica_biela
Kýchavica biela (Veratrum album) je rastlina z čeľade kýchavicovité (Melanthiaceae). Je to trváca, 50 - 150 cm vysoká bylina so silným valcovitým podzemkom. Byľ má priamu, olistenú a najmä v hornej časti husto chĺpkatú. Kvety sú dosť veľké, žltozeleno až zelekasto sfarbené, dolné obojpohlavné, horné len samčie. Plod je tobolka vajcovito elipsovitého tvaru. Kvitne v júni až v auguste. Rastie najmä vo vyšších polohách v celej Európe a na Sibíri, od Pyrenejí po Kamčatku. Celá rastlina je prudko jedovatá.