546528
Ihlica tŕnitá
https://sk.wikipedia.org/wiki/Ihlica_t%C5%95nit%C3%A1
Ihlica tŕnitá (Ononis spinosa) je stredne vysoký poloker z čeľade bôbovitých. Má zdrevnatelý koreň, z ktorého v dolnom úseku vyrastajú vystúpavé konáre, husto olistené a pokryté tŕňmi. Ružové kvety tvoria podlhovasté, riedke strapce. Plod je struk. Celá rastlina je obrastená jemnými krycími trichómami. Názov v slovenčine pochádza z množstva tŕňov, ktorými je rastlina pokrytá, v latinčine z onos=somár, čo vyjadruje použitie rastliny ako krmiva pre somáre.