240906
Bradáčik vajcovitý
https://sk.wikipedia.org/wiki/Brad%C3%A1%C4%8Dik_vajcovit%C3%BD
Bradáčik vajcovitý (Listera ovata) je to rastlina z čeľade vstavačovité. Rastie na hlbokých bázických, mierne vlhkých až mokrých lúkach i na slatinách, niekedy aj na druhotných stanovištiach(sady). Ďalej sa vyskytuje v násypoch lesných ciest a iných miestach, ale len výnimočne.Je to až 50 cm vysoká rastlina, ale niekedy má len okolo 10cm aj so súkvetím. Listy má sediace  dva oproti sebe, okrúhle, celistvookrajové, zelené, kvety sú zelené až žltozelené, okvetné lístky vytvárajú prilbu, pysk je žltkastý dlhší ako ostatné okvetie a je hlboko dvojlaločný, v súkvetí, ktoré býva dlhé až 30cm s 5-50 kvetmi. Kvitne od apríla do júna. V dospelosti nie je viazaný na mykorízu. Na Slovensku je zákonom chránený.