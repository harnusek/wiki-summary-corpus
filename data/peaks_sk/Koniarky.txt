509975
Koniarky
https://sk.wikipedia.org/wiki/Koniarky
Koniarky (1 535 m n. m.) je vrch v centrálnej časti Krivánskej Malej Fatry. Nachádza sa v hlavnom hrebeni medzi Pekelníkom a Malým Kriváňom, južne od sedla Bublen. Západným smerom vybieha z vrcholu rázsocha Holí, severným zasa rázsocha Kraviarskeho. Severné svahy klesajú do doliny Veľká Bránica, južné sa zvažujú do Turčianskej kotliny. Lúčnatý vrchol s porastom čučoriedok poskytuje výhľady na veľkú časť hlavného hrebeňa.