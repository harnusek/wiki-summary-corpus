546618
Lysák (vrch)
https://sk.wikipedia.org/wiki/Lys%C3%A1k_(vrch)
Lysák (821,1 m n. m.), v minulosti nazývaný Lysá, je vrch v južnej časti Vihorlatských vrchov.
Nachádza sa nad obcou Remetské Hámre v Chránenej krajinnej oblasti Vihorlat.
Vrcholové časti sú tvorené skalnou plošinou a zaberá ich Prírodná rezervácia Lysák, vyhlásená v roku 1993 na výmere 4,28 ha s najvyšším 5. stupňom ochrany, ktorej účelom je chrániť vzácne teplomilné lesné spoločenstvá v podobe bukových dúbrav ako dub mnohoplodý a dub žltkastý. Vrch patrí do lokality Morské oko (SKUEV0209), ktorá je územím európskeho významu sústavy Natura 2000.
V okolí vrchu prebiehala v minulosti masívna ťažba dreva, pripomínajú ju rozsiahle rúbaniská.
Zo skalnatého vrcholu je dobrý výhľad smerom na Zemplínsku šíravu.