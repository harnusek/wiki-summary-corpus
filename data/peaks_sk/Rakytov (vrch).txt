168468
Rakytov (vrch)
https://sk.wikipedia.org/wiki/Rakytov_(vrch)
Rakytov (1 567 m n. m.) je najvyšším vrcholom takzvanej liptovskej vetvy hlavného hrebeňa Veľkej Fatry. Z vrcholu je kruhový výhľad na Veľkú Fatru, Nízke Tatry, Malú Fatru a Západné Tatry. 
Vrchol je pokrytý umelo vysadenou kosodrevinou, nad 1 300 m n. m. prechádza bukový les do hôľnatého pásma. Na vrchole je inštalovaná výhľadová ružica a osadený kríž. Na južnom úpätí sa nachádza zaujímavý útvar - Skalná brána.