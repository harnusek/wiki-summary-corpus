510138
Vidlica (vrch v Malej Fatre)
https://sk.wikipedia.org/wiki/Vidlica_(vrch_v_Malej_Fatre)
Vidlica (1 466 m n. m.) je nevýrazný hôľnatý vrch v centrálnej, najvyššej časti Lúčanskej Malej Fatry. 
Nachádza sa v hlavnom hrebeni, južne od Veľkej lúky (1 476 m n. m.), najvyššieho vrchu pohoria a juhovýchodným smerom z vrcholu vybieha rázsocha Podkovy. Západné svahy klesajú do Svitačovej doliny, východné do doliny Príslopského potoka. Rozsiahla vrcholová plošina, miestami porastená kosodrevinou, poskytuje kruhový rozhľad.