587466
Svinec (vrch)
https://sk.wikipedia.org/wiki/Svinec_(vrch)
Svinec (467,3 m n. m.) je vrch na Slovensku v pohorí Tribeč. Je situovaný južne od centrálnej časti, asi 4 km juhovýchodne od Veľkého Tribeča, nad obcou Velčice.
Na vrchole je trávnatá plošina obkolesená listnatými lesmi s obmedzeným výhľadom. Na časti vrcholu sa nachádzajú skalné útvary, odkiaľ je možné vidieť takmer celú panorámu pohoria Tribeč. Pod hrebeňom kopca sa nachádza kaplnka Sedembolestnej Panny Márie, patrónky Tríbečských hôr.