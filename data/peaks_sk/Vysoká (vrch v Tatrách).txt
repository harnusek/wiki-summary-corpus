6624
Vysoká (vrch v Tatrách)
https://sk.wikipedia.org/wiki/Vysok%C3%A1_(vrch_v_Tatr%C3%A1ch)
Vysoká (poľ. Wysoka, nem. Tatraspitze, Hochberg, Hohe Viszoka, Viszoka, Wisoka, Vysoka, Visoka, maď. Viszoka, Visoka v staršom názvosloví Magas Viszoka, zriedkavo Tátracsúcs) je jeden z najmohutnejších vrchov Slovenska, ležiaci vo Vysokých Tatrách. Symetrický dvojvrchol Vysokej je z každej strany impozantný a patrí k najkrajším a najfotografovanejším štítom Vysokých Tatier. Je to v poradí šiesty najvyšší tatranský štít.