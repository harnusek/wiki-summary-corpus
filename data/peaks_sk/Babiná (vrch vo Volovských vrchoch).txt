208496
Babiná (vrch vo Volovských vrchoch)
https://sk.wikipedia.org/wiki/Babin%C3%A1_(vrch_vo_Volovsk%C3%BDch_vrchoch)
Babiná (1 277,5 m n. m.) je rozložitý vrch vo Volovských vrchoch, ktorý sa nachádza nad dolinou Hnilca. Je najvyšším vrcholom v hrebeni ohraničujúcom Slovenský raj z južnej strany. 
Výstup na tento vrchol je považovaný za namáhavý, orientačne náročný, odmenou je však krásny výhľad po celom okolí. Na tento vrchol sa dá dostať tiež hrebeňovou túrou vedúcou južným okrajom Slovenského raja, vychádzajúcou zo sedla Súľová a končiacou na križovatke ciest na Dobšinskom kopci.