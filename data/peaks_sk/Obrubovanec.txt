475200
Obrubovanec
https://sk.wikipedia.org/wiki/Obrubovanec
Obrubovanec (1 020,4 m n. m.) je vrch vo Veporských vrchoch. 
Nachádza sa v centrálnej časti pohoria, západne od vrchu Tlstý javor i rovnomenného sedla. Vrch je, podobne ako susedný Tlstý javor, čiastočne zalesnený a ponúka obmedzené výhľady južným smerom. Práve južné svahy pokrýva rozsiahla poľana, využívaná na pasenie dobytka a oviec. 
Na severných svahoch pramení Obrubovanský potok a Vydrovo. Južné svahy klesajú do Kamenistej doliny.