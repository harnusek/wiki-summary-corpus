573292
Ragáč
https://sk.wikipedia.org/wiki/Rag%C3%A1%C4%8D
Ragáč je národná prírodná rezervácia v správe štátnej ochrany prírody Cerová vrchovina.
Nachádza sa v katastrálnom území obce Hajnáčka v okrese Rimavská Sobota v Banskobystrickom kraji. Územie bolo vyhlásené v roku 1964 a naposledy novelizované v roku 1988 na rozlohe 9,7300 ha. Ochranné pásmo nebolo určené.
Predmetom ochrany je: Ochrana súboru geologických a geomorfologických javov dokumentujúcich finálnu sopečnú činnosť a prirodzených lesných spoločenstiev Cerovej vrchoviny s výskytom chránených a iných zriedkavých druhov rastlín a živočíchov.