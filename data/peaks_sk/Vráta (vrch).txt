149812
Vráta (vrch)
https://sk.wikipedia.org/wiki/Vr%C3%A1ta_(vrch)
Vráta sú označením najvyššieho vrchu (1 051,1 m n. m.) geomorfologického celku Podbeskydská vrchovina na Orave.
Vrch dominuje flyšovému masívu oddelenému dolinami potokov Kýčera a Poperačský potok. Vypína sa medzi obcami Breza (okres Námestovo) na juhu, Oravská Jasenica na juhovýchode, Oravské Veselé na severe a Beňadovo na severozápade. 
Na vrch nevedú značkované turistické trasy, avšak prístup je možný po lesnej ceste z Beňadova (resp. z Oravského Veselého), úpätím Nižnej Poperačky (1 036,1 m n. m.), Vyšnej Poperačky (1 043 m n. m.) a ďalej po hrebeni masívu až k pomníku na severnom úpätí Pekelnej (876,9 m n. m.), kde sa cesty rozbiehajú do Brezy, Lokce i Oravskej Jasenice.