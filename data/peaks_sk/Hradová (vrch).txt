167028
Hradová (vrch)
https://sk.wikipedia.org/wiki/Hradov%C3%A1_(vrch)
Hradová (466,1 m n. m., v rokoch 1920 – 1948 názov Hŕbek) je vrch, ktorý sa nachádza v Košiciach v mestskej časti Sever. Na vrchu sa nachádza vyhliadková veža, z ktorej je výborný výhľad takmer na všetky mestské časti mesta Košice. 
Na vrchu stál Košický hrad. Stredoveké mesto Košice vzniklo približne v polovici cesty medzi hradom a benediktínskym opátstvom, ktoré koncom 11. storočia vybudovali na území dnešnej mestskej časti Košice-Krásna. Z hradu zostali len nepatrné zvyšky základov a obvodového muriva.