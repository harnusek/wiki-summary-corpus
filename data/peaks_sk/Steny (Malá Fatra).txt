510036
Steny (Malá Fatra)
https://sk.wikipedia.org/wiki/Steny_(Mal%C3%A1_Fatra)
Steny je masív v hlavnom hrebeni Krivánskej Malej Fatry, tvorený Severným (1 535 m n. m.) a Južným vrcholom (1 572 m n. m.). Vrcholy, oddelené sedlom v Stenách (1 480 m n. m.), ležia medzi Hromovým na juhu a Poludňovým grúňom. Západné svahy klesajú do Vrátnej, východné sa zvažujú do Šútovskej doliny. Z vrcholu sú pekné výhľady na veľkú časť pohoria a široké okolie.