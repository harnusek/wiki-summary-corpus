223028
Kozol (Malá Fatra)
https://sk.wikipedia.org/wiki/Kozol_(Mal%C3%A1_Fatra)
Kozol (1 119,4 m n. m.) je výrazný a z väčšej časti zalesnený vrch v pohorí Malá Fatra. Nachádza sa v západnej časti Martinských holí nad Medzihorskou dolinou. Samotný vrch a jeho okolie bolo miestom bojov počas SNP. 
Vrchol Kozla je známy estetickými a hodnotnými skalnými útvarmi v svojom bočnom hrebeni – v južnom až juhozápadnom smere. Vrch vybieha z hlavného hrebeňa v úseku Veľká lúka – Minčol. Na vrchole Kozol sa vyskytujú vzácne druhy živočíchov a rastlín. Mnohé z nich patria k chráneným druhom a niektoré sú chránené aj medzinárodnými dohovormi o ochrane prírody (CITES). 
Zo zveri tu žije: Medveď hnedý (Ursus arctos), Jeleň obyčajný (Cervus elaphus), Srnec lesný (Capreolus capreolus), Diviak lesný (Sus scrofa), Vlk dravý (Canis lupus), Rys ostrovid (Lynx lynx) a iné vzácne živočíchy.