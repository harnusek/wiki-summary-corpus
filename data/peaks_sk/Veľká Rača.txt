31588
Veľká Rača
https://sk.wikipedia.org/wiki/Ve%C4%BEk%C3%A1_Ra%C4%8Da
Veľká Rača (poľ. Wielka Racza) (1 236 m n. m.) je najvyšší vrch Kysuckých Beskýd. Veľkú časť pokrýva národná prírodná rezervácia vyhlásená v roku 1976 (ochranné pásmo 197 ha). Účel NPR je zachovanie zvyškov pôvodných lesov pralesovitého charakteru. Tiež sa tu vyskytujú pseudokrasové javy (Malá a Veľká skalná diera), na území Kysúc ojedinelé. Vrcholom prechádza štátna hranica s Poľskom. Hneď za hranicou NPR začína zimné aj letné športové stredisko.
Pri priaznivom počasí poskytuje výhľady na Moravsko-sliezske Beskydy, Pilsko, Babiu horu (1 725 m n. m.), vrchy Malej Fatry, Veľký Rozsutec (1 610 m n. m.) či Roháče.