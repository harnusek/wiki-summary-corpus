543034
Markov vrch
https://sk.wikipedia.org/wiki/Markov_vrch
Markov vrch (937,1 m n. m.) je vrch v južnej časti pohoria Vtáčnik. Z vrcholu je dobrý výhľad na Štiavnické vrchy, Kremnické vrchy, Veľkú Fatru a Poľanu. V pozadí vidieť aj Nízke Tatry. Na vrchole sú osadené drevené lavičky a stôl, vedľa ktorých sa nachádza schránka s vrcholovou knihou. Z južnej strany pod vrcholom je z lúky s krmelcami a poľovníckym posedom výhľad aj na susedné pohorie Pohronský Inovec a Tribeč.