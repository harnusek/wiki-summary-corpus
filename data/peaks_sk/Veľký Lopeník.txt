241664
Veľký Lopeník
https://sk.wikipedia.org/wiki/Ve%C4%BEk%C3%BD_Lopen%C3%ADk
Veľký Lopeník (911,3 m n. m.) je výrazný vrch v Bielych Karpatoch na hranici Slovenska a Česka, najvyšší bod podcelku Lopenícka hornatina a štvrtý najvyšší bod pohoria (po Veľkej Javorine, Jelenci a Chmeľovej). Masív je zalesnený, miestami s lúkami a pasienkami, vrchol odlesnený s turistickou rozhľadňou.
Vrch sa nachádza 17 km severne od Nového Mesta nad Váhom, najbližšie obce sú Lopeník a Březová na českej a Nová Bošáca na slovenskej strane. Na severnom aj južnom úpätí roztrúsené osady – kopanice obcí Lopeník a Nová Bošáca, tvoriace charakteristický kopaničiarky kraj.
Na vrchole sa nachádza pamätník a spoločný hrob 22 vojakov Červenej armády, padlých koncom 2. svetovej vojny pri ťažkých bojoch v okolí.