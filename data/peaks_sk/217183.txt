217183
Tlstá (vrch vo Veľkej Fatre)
https://sk.wikipedia.org/wiki/Tlst%C3%A1_(vrch_vo_Ve%C4%BEkej_Fatre)
Tlstá (1 373,3 m n. m.) je výrazný vrch na západnej strane Veľkej Fatry. Spolu s Ostrou (1 263 m n. m.) tvorí výraznú dominantu horného Turca. 
Hranica lesa prebieha pod jej vrcholom, preto má vrcholová časť formu lúk s občasnými bralami. Ako už jej samotný názov napovedá, vrchol nie je ostrý, ale postupne sa zvažujúci. Je z neho rozhľad na celú Turčiansku kotlinu.