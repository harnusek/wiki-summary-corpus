369685
Veľký Polom
https://sk.wikipedia.org/wiki/Ve%C4%BEk%C3%BD_Polom
Veľký Polom (čes. Velký Polom) (1 067,3 m n. m.) je vrch v Moravsko-sliezskych Beskydách, na slovensko-českej hranici. 
Slovenská časť pohoria patrí do podcelku Zadné hory, ktorým dominuje práve Veľký Polom. Rozsiahly masív pokračuje východným smerom, kde vrch Skalka vytvára s protiľahlou Gírovou Jablunkovský priesmyk (565 m n. m.). 
Vrchom prechádza hranica rozvodia Odry a Dunaja a vrcholová časť patrí do rovnomennej prírodnej rezervácie.