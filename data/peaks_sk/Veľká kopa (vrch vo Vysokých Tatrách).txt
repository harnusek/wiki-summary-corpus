262327
Veľká kopa (vrch vo Vysokých Tatrách)
https://sk.wikipedia.org/wiki/Ve%C4%BEk%C3%A1_kopa_(vrch_vo_Vysok%C3%BDch_Tatr%C3%A1ch)
Veľká kopa je najvyšší vrch v skupine Liptovských kôp. Celá skupina má hôľnatý ráz, k Vysokým Tatrám sa radí, pretože k hlavnému hrebeňu Vysokých Tatier sa pripája cez turistické sedlo Závory vo vysokotatranskom vrchu Hladký štít. Celá skupina je prísna rezervácia, vstup je zakázaný. V zime býva značne lavinózna.
Za SNP sa v rozložitom masíve Veľkej kopy zdržiavali partizáni a v horách sa odohrali aj boje s Nemcami. Nedávno boli svahy Liptovských kôp svedkom stretov ochranárov so zástancami ťažby dreva a postrekov proti podkôrnemu hmyzu v rezervácii.
Vrch spomína už Matej Bel pod názvom „Kôprová Veľká.“