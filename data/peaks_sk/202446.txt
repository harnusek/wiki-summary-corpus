202446
Ostrá (vrch vo Veľkej Fatre)
https://sk.wikipedia.org/wiki/Ostr%C3%A1_(vrch_vo_Ve%C4%BEkej_Fatre)
Ostrá (1 263 m n. m.) je výrazný vrch na západnej strane Veľkej Fatry, v podcelku Bralná Fatra. 
Spolu s Tlstou (1 373 m n. m.) tvorí výraznú dominantu horného Turca. Vedú na ňu značkované chodníky z Gaderskej a Blatnickej doliny. Má dva vrcholy, z ktorých iba na východný vedie značkovaný chodník. Zo sedla medzi vrcholmi sa dá po spevnenom neznačkovanom chodníku vyjsť na západný vrchol. Je z neho rozhľad na celú Turčiansku kotlinu.