329780
Zvolen (vrch vo Veľkej Fatre)
https://sk.wikipedia.org/wiki/Zvolen_(vrch_vo_Ve%C4%BEkej_Fatre)
Zvolen (1 402,5 m n. m.) je hôľnatý vrchol, nachádzajúci sa vo Veľkej Fatre nad Donovalmi. 
Je najvyšším vrchom v geomorfologickom podcelku Zvolen a spolu s Novou hoľou patrí k turisticky najobľúbenejším cieľom. Z vrcholu vybieha východným smerom rázsocha Novej hole, ktorú od masívu Zvolena oddeľuje nevýrazné horské sedlo. Zo západu vedúci hlavný hrebeň sa tu stáča na sever a pokračuje k vrcholu Malého Zvolena.