389337
Biely kameň (vrch vo Vtáčniku)
https://sk.wikipedia.org/wiki/Biely_kame%C5%88_(vrch_vo_Vt%C3%A1%C4%8Dniku)
Biely kameň (1 135 m n. m.) je sčasti bralnatý vrchol v pohorí Vtáčnik. Nachádza sa v severovýchodnej časti pohoria, medzi mestom Handlová a obcou Podhradie. Na východnom úpätí pramení Handlovka a Lutilský potok.
Vrch pokrýva zmiešaný les, no severné a východné svahy tvorí strmo sa zvažujúci skalnatý zráz. Veľká časť vrcholu patrí do prírodnej rezervácie Biely kameň, ktorá chráni práve rozpadávajúce sa lávové prúdy. Západné a južné svahy klesajú len mierne a pokračujú na sever k Tlstému dielu (1 016 m n. m.) a západ k Jančekovej skale (843 m n. m.).