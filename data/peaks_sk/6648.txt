6648
Široká (vrch vo Vysokých Tatrách)
https://sk.wikipedia.org/wiki/%C5%A0irok%C3%A1_(vrch_vo_Vysok%C3%BDch_Tatr%C3%A1ch)
Široká je vrch (2 210,3 m n. m.) na Slovensku, vo Vysokých Tatrách.
Je najvýraznejším štítom v hrebeni tiahnucom sa z Malého Javorového štítu (2 380,0 m n. m.) na severozápad a oddeľujúcom Bielovodskú a Javorovú dolinu. Vrcholom Širokej sa tento bočný hrebeň ďalej rozdeľuje, pričom jeden pokračuje na sever na Svišťovky (2 069,8 m n. m.) a druhý na severozápad na Zámky (2 010,0 m n. m.). Na juhovýchodnom úpätí vrchu sa nachádza Zelené Javorové pleso.