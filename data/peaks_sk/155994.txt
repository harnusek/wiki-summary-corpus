155994
Zlatý stôl (vrch)
https://sk.wikipedia.org/wiki/Zlat%C3%BD_st%C3%B4l_(vrch)
Zlatý stôl je vrch (1 322,4 m n. m.) vo Volovských vrchoch.
Je najvyšším bodom rovnomenného podcelku, zároveň aj celého pohoria a vypína sa medzi obcami Stará Voda, Henclová, Úhorná a Smolník.
Podľa ľudovej povesti obedoval na vrchole pri svojich potulkách krajom kráľ Matej Korvín, odtiaľ pochádza miestny názov vrchu – Kráľov stôl.
Vrch je turisticky prístupný po modro-značkovanej trase z Rožňavy cez sedlo Krivé (1 109 m n. m.) a ďalej do obce Stará Voda. Z vrcholu sú obmedzené výhľady.