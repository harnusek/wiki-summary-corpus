371482
Tri kopy
https://sk.wikipedia.org/wiki/Tri_kopy
Tri Kopy (2 154 m n. m.) sú výrazný a ľahko identifikovateľný skalný útvar na hlavnom hrebeni Západných Tatier. Jeho masív je pomerne exponovaný a prechod ním je technicky aj fyzicky náročný. Skalný útvar sa skladá z troch samostatných vrcholov vzdialených asi 5 minút od seba. Najvyšší má výšku 2 154 m n. m., prostredný 2 152 m n. m. a ten najnižší 2 136 m n. m.. Vedie cez neho hrebeňová červená turistická značka od Sivého vrchu po Pyšné sedlo.