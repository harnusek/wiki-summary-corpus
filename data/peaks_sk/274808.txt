274808
Sokolie
https://sk.wikipedia.org/wiki/Sokolie
Sokolie (1 171,5 m n. m.) je vrch a pomenovanie časti horského hrebeňa v severnej časti Krivánskej Malej Fatry. 
Vrchol a hrebeň tvoria skalnaté útvary. Tento masív smeruje osovo z juhozápadu na severovýchod a je dlhý 4,5 km. Na severe masív ukončujú Tiesňavy a rieka Varínka, kde je hranica s masívom Boboty. V nižších polohách tvoria masív tmavo šedý vápenec, pričom hlavnú časť masívu tvoria dolomity zo stredného a vrchného triasu.
Dominantou celého masívu sú eróziou modelované sklanaté útvary. Vo forme veží a kazateľníc sa tiahnu po hlavnom hrebeni až ku Tiesňavam.