201563
Drienok (vrch vo Veľkej Fatre)
https://sk.wikipedia.org/wiki/Drienok_(vrch_vo_Ve%C4%BEkej_Fatre)
Drienok (staršie aj Drieňok) (1 267,6 m n. m.) je vápencovo-dolomitový vrch v juhozápadnej časti Veľkej Fatry. Ide o najvyšší vrchol hrebeňa, ktorý sa tiahne od Blatnice juhovýchodným smerom po ľavej strane Blatnického potoka.
Vedie naň  modro značkovaný chodník z Rakše, Čremošného, Mošoviec alebo Blatnice. Vrchol poskytuje takmer kruhový výhľad najmä na južnú časť Turčianskej kotliny, Turčianske Teplice a západnú časť Národného parku Veľká Fatra.