581985
Malý Javorník (Malé Karpaty, 584 m)
https://sk.wikipedia.org/wiki/Mal%C3%BD_Javorn%C3%ADk_(Mal%C3%A9_Karpaty,_584_m)
Malý Javorník (584 m n. m.) je vrch Malých Karpát, ležiaci 5 km západne od Svätého Jura.
Na vrchole sa nachádza pracovisko družicovej a radarovej meteorológie, ktorého súčasťou je meteorologický radar, monitorujúci napríklad výskyt a intenzitu zrážok a búrkovej činnosti. Dňa 27.2.2018 tu bol zaznamenaný arktický deň, najneskorší v Bratislave a okolí v histórii meraní.