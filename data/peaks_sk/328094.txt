328094
Stolica (vrch)
https://sk.wikipedia.org/wiki/Stolica_(vrch)
Stolica (1 476 m n. m.) je najvyššou horou Stolických vrchov aj celého Slovenského rudohoria. Mohutný masív Stolice sa nachádza južne od hlavného hrebeňa, s ktorým ho na severe spája Slanské sedlo (1 234 m), južné svahy končia sedlom Harová (1 362 m), kde nadväzuje chrbát Lehotskej hole. 
Hôľnatý vrchol má miestami už obmedzený výhľad, napriek tomu poskytuje pohľad napríklad na Kráľovu hoľu, situovanú len niekoľko kilometrov severne.
Na východných svahoch pramení rieka Slaná.