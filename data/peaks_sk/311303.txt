311303
Veľká lúka (Malá Fatra)
https://sk.wikipedia.org/wiki/Ve%C4%BEk%C3%A1_l%C3%BAka_(Mal%C3%A1_Fatra)
Veľká lúka (1 475,5 m n. m.) je najvyšší vrchol Lúčanskej časti Malej Fatry. Na východe susedí s vrchom Krížava (1 456,7 m n. m.) a na západe s Veterným (1 442 m n. m.).
Veľká lúka je tiahly lúčnatý vrchol v centrálnej časti hlavného hrebeňa Lúčanskej Malej Fatry, nazývanej aj Martinské hole. Je to dobrý vyhliadkový bod s kruhovým výhľadom na Malú a Veľkú Fatru a na Žilinskú a Turčiansku kotlinu. 
V okolí vrcholu sú zachované väčšie plochy kosodreviny ako aj porasty čučoriedky obyčajnej (Vaccinium myrtillus). Okrem toho sa na hrebeni nachádzajú zamokrené rašeliniská, ktoré sú v čase dažďov ťažko prechodné.