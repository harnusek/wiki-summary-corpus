303292
Dolná roveň (vrch v Malej Fatre)
https://sk.wikipedia.org/wiki/Doln%C3%A1_rove%C5%88_(vrch_v_Malej_Fatre)
Dolná roveň (950,4 m n. m.) je zalesnený vrch v pohorí Lúčanská Fatra, nad obcou Višňové.

Masív sa nachádza na juh od Višňového a popod jeho vrchol vedie  značkovaný chodník na dominantu okolia, Minčol (1 364 m n. m.).
Južné úpätie vytvára Turskú dolinu a na JV prechádza Dolná roveň v Hornú roveň (997 m n. m.), kadiaľ pokračuje chodník na Minčol. Západne sa dvíha Mikušová (778,2 m n. m.), severne leží Valientov diel (828 m n. m.) a v sedle s týmto vrchom sa nachádza lyžiarsky areál Holý diel, ktorý pokračuje k vrcholu kopca.