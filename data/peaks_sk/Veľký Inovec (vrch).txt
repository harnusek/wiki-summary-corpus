333625
Veľký Inovec (vrch)
https://sk.wikipedia.org/wiki/Ve%C4%BEk%C3%BD_Inovec_(vrch)
Veľký Inovec (900,6 m n. m.) je vrch na Slovensku v pohorí Pohronský Inovec. Je to najvyšší vrch celého pohoria, situovaný v jeho centrálnej časti. Od roku 1992 je vrchol prírodnou pamiatkou. Tvorí ho bralnatý relikt andezitového prúdu a je z neho obmedzený výhľad.
Pod vrcholom sa nachádza turistická chata na Veľkom Inovci, otvorená cez víkendy a sviatky a v mesiacoch júl a august nepretržite. Plošina pred chatou ponúka výborný výhľad na región Tekov, zvlnenú Pohronskú pahorkatinu s obcami, hájmi, poľami a rieku Hron.