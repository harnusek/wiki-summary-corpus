200826
Veľká Chochuľa
https://sk.wikipedia.org/wiki/Ve%C4%BEk%C3%A1_Chochu%C4%BEa
Veľká Chochuľa (1 753 m n. m.) je najvyšší vrch západnej časti Ďumbierskych Tatier. Leží na hlavnom hrebeni a poskytuje ďaleký kruhový výhľad. 
Vrcholom vedie turistická magistrála Cesta hrdinov SNP z Donovál na Chopok a patrí k obľúbeným cieľom vysokohorských turistov. Celý masív Veľkej Chochule a Prašivej je dobre viditeľný z Donovál, Liptovskej Lúžnej a časti Horehronia. Vrcholom prechádza hranica Žilinského a Banskobystrického kraja a okresov Ružomberok a Banská Bystrica.