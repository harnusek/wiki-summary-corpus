332344
Poľana (vrch)
https://sk.wikipedia.org/wiki/Po%C4%BEana_(vrch)
Poľana (1 457,8 m n. m.) je najvyšší vrch pohoria Poľana, krajinného celku Slovenského stredohoria. Celé pohorie je pozostatok stratovulkánu s kráterom v mieste osady Kyslinky a výškové maximum dosahuje na juhovýchodnom okraji silne zerodovaného masívu.
Na západe je sedlom Priehybina (1 270 m n. m.) oddelená od Prednej Poľany (1 367 m n. m.), ktorá tvorí južnú časť erodovanej kaldery. Severovýchodným smerom sa tiahne hrebeň k vrchu Kopce (1 334 m n. m.).