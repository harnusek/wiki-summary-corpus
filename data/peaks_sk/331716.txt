331716
Štiavnica (vrch)
https://sk.wikipedia.org/wiki/%C5%A0tiavnica_(vrch)
Štiavnica (2 025,3 m n. m.) je druhý najvyšší vrch Nízkych Tatier, ležiaci v najvýchodnejšej časti centrálneho úseku hlavného hrebeňa, ktorý sa tu stáča na juhovýchod a Ďumbierskym sedlom prechádza do masívu Králičky. 
Nachádza sa v najvyššej časti pohoria, v masíve Ďumbiera, severne od Chaty generála Milana Rastislava Štefánika. Na južných svahoch pramení Štiavnica, ktorá východnou stranou obteká rovnomenný vrch a dolinou Štiavnice prechádza do krasovej Jánskej doliny. 
Nevedú naň značkované chodníky, no najľahší prístup je po hrebeni z Ďumbiera.