572647
Žibrica
https://sk.wikipedia.org/wiki/%C5%BDibrica
Žibrica je prírodná rezervácia v správe štátnej ochrany prírody Ponitrie.
Nachádza sa v katastrálnom území obcí Žirany, Štitáre a Podhorany v okrese Nitra v Nitrianskom kraji. Územie bolo vyhlásené v roku 1954 a novelizované v rokoch 1993 a 2006 na rozlohe 68,6053 ha. Ochranné pásmo nebolo určené.
Predmetom ochrany je: Účelom vyhlásenia chráneného územia a jeho zón je zabezpečenie ochrany stepných, lesostepných a lesných spoločenstiev rastlín a živočíchov, biotopov národného i európskeho významu.