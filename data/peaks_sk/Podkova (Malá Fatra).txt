509796
Podkova (Malá Fatra)
https://sk.wikipedia.org/wiki/Podkova_(Mal%C3%A1_Fatra)
Podkova (1 437 m n. m.) je vrch v Malej Fatre na Slovensku. Nachádza sa v juhovýchodnej rázsoche Vidlice (1 466 m), od ktorej je oddelený plytkým sedlom. Rázsocha ďalej pokračuje na juhozápad smerom k vrcholu Humience (1 398 m). Juhozápadné svahy spadajú do doliny potoka Bystrička, južné do doliny Príslopského potoka, juhovýchodné do Záblatskej a Valaskej doliny a východné a severovýchodné do doliny Pivovarského potoka. Vrcholové partie pokrývajú horské lúky s roztrúsenými zakrpatenými smrekmi a niekoľkými rašeliniskami. Vrch bol pomenovaný podľa tvaru zárezu na východnom úbočí.
Prístup je po žltej  značke z vrcholu Vidlica alebo z osady Lázky (obec Bystrička)