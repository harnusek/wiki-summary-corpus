317662
Vyšehrad (vrch v Žiari)
https://sk.wikipedia.org/wiki/Vy%C5%A1ehrad_(vrch_v_%C5%BDiari)
Vyšehrad (829,1 m n. m.) je lesnatý, na vrchole čiastočne odlesnený vrch na Slovensku, v hrebeni pohoria Žiar. Nachádza sa na hranici okresov Turčianske Teplice a Prievidza, v geomorfologickom podcelku Vyšehrad.
Na východnom úpätí sa nachádza obec Jasenovo, na západnom Vyšehradné. Vďaka svojej výhodnej polohe neďaleko Vyšehradského sedla, ako spojnice Hornonitrianskej a Turčianskej kotliny, sa stal jeho vrchol miestom záujmu viacerých kultúr, vrátane Keltov a Slovanov. Na ťažko dostupnej vrcholovej plošine sa tak zachovali pozostatky slovanských predkov, najvýraznejšie z obdobia Veľkej Moravy, kedy bolo hradisko Vyšehrad dôležitým centrom ríše.
Územie na vrchole je súčasťou NPR Vyšehrad.