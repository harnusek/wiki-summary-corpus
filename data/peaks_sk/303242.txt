303242
Polom (vrch v Malej Fatre)
https://sk.wikipedia.org/wiki/Polom_(vrch_v_Malej_Fatre)
Polom (1 010 m n. m.) je vrch v pohorí Lúčanská Malá Fatra, nad obcou Stráňavy, 10 km východne od Žiliny.
Z ďaleka pozornosť pútajúci vrch na SZ okraji Malej Fatry je poznačený masívnou ťažbou vápenca, okrem iného pre vápenku v neďalekom Varíne. Práve preto je jednoduché lokalizovať ho z celého okolia Žiliny. Vápenka je vzdialená niekoľko kilometrov a vápenec sa prepravuje pásovým prepravníkom.
Svojim JV okrajom susedí s masívom Úplazu (1 301 m n. m.) a západne s vrchom Hoblík (933,6 m n. m.). Na západnom úpätí na trase turistického chodníka sa nachádza chata Polom.
Polom obteká zo západnej strany Stráňavský potok.