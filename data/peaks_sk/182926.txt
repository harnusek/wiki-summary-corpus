182926
Ďumbier (vrch)
https://sk.wikipedia.org/wiki/%C4%8Eumbier_(vrch)
Ďumbier (2 045,9 m n. m.) je najvyšší vrch Nízkych Tatier. Nachádza sa v hlavnom hrebeni pohoria medzi Krúpovou hoľou (1 921,9 m n. m.) a Králičkou (1 807,4 m n. m.).
Ďumbier je tiež najvyšším bodom okresu Brezno a regiónu Horehronie.
Na vrchole je vybudovaný železobetónový pylón a stojí tu veľký slovenský dvojkríž z dreva. V sedle pod Ďumbierom sa v nadmorskej výške 1 727,9 m n. m. nachádza Chata generála Milana Rastislava Štefánika s celoročnou prevádzkou.

