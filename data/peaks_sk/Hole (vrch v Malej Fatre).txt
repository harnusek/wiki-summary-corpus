509961
Hole (vrch v Malej Fatre)
https://sk.wikipedia.org/wiki/Hole_(vrch_v_Malej_Fatre)
Hole (1 466 m n. m.) je vrch v centrálnej časti Krivánskej Malej Fatry. Nachádza sa v rázsoche, vybiehajúcej severozápadným smerom z Koniarok. Severné svahy klesajú do doliny Veľká Bránica, západné do doliny Malá Bránica a južné sa zvažujú do Belianskej doliny. Lúčnatý vrchol s porastom čučoriedok poskytuje výhľady na centrálnu a južnú časť hlavného hrebeňa a západným smerom na Kysuce.