541616
Ondrejisko
https://sk.wikipedia.org/wiki/Ondrejisko
Ondrejisko je masív najvyšších vrcholov Slovenského raja. Situovaný je do južnej časti pohoria a dominuje mu kóta Borovniak (1 272 m n. m.). Nachádza asi 4 km východne od sedla Besník, z ktorého je vrch najľahšie prístupný po červenej značke, s polhodinovou značenou odbočkou na vrchol. Odlesnený vrchol poskytuje panoramatický výhľad, zvlášť na Kráľovu hoľu a Vysoké Tatry.