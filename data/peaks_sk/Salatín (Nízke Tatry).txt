112417
Salatín (Nízke Tatry)
https://sk.wikipedia.org/wiki/Salat%C3%ADn_(N%C3%ADzke_Tatry)
Salatín (1 630,2 m n. m.) je vrch v Nízkych Tatrách, na konci Ludrovskej doliny.
Na vrchol vedie červeno značkovaný chodník z Ludrovej a Liptovskej Lúžnej, zeleno značkovaný chodník po hrebeni Bohúňova a Malého Salatína z Ludrovej a zeleno značkovaný chodník zo Železného v Ľupčianskej doline. Na hrebeni Malého Salatína sa nachádzajú krasové útvary a menšie jaskyne. Vrchol je pokrytý kosodrevinou, smerom na východ a západ spadajú strmé lavinózne svahy. V Ludrovskej doline sa nachádza kaňon Hučiaky s malými jaskyňami v skalách. Z vrcholu je kruhový výhľad na Nízke Tatry, Veľkú Fatru a Chočské vrchy. V okolitých dolinách žije množstvo zveri - medvede, diviaky, vlky.