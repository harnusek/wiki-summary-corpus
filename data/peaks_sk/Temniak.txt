550943
Temniak
https://sk.wikipedia.org/wiki/Temniak
Temniak (poľ. Ciemniak, 2 090 m n. m.) je vrch v Západných Tatrách v skupine Červené vrchy na Slovensko-poľskej štátnej hranici. Leží v hlavnom hrebeni medzi vrcholmi Kresanica (2122 m), ktorý je oddelený Mulovým sedlom (2067 m), a Poľská Tomanová (1977 m), ktorý je oddelený Tomanovským sedlom (1686 m). Do Tomanovského sedla klesá hrebeň cez skalisko zvané Stoly (1947 m). Na juhovýchode spadajú svahy hory žľabom Zadný úplaz do záveru Tomanovskej doliny, na juhozápade klesajú do Doliny Tomanowa. Západným smerom vybieha rázsocha Wysoki Grzbiet, severozápadným smerom rázsocha Twardy Grzbiet zovretá medzi Dolinu Kościeliska a Dolinu Miętusia. Hora je budovaná prevažne dolomitmi, iba miestami vystupujú na povrch aj kryštalické horniny. Na úbočiach hory sa nachádza mnoho jaskýň, napríklad: Jaskinia Miętusia, Jaskinia Lodowa w Ciemniaku, Studnia w Kazalnicy Miętusiej alebo Jaskinia Wysoka za Siedmioma Progami.