303470
Úplaz (vrch v Malej Fatre)
https://sk.wikipedia.org/wiki/%C3%9Aplaz_(vrch_v_Malej_Fatre)
Úplaz (1 301 m n. m.) je najsevernejší lúčnatý vrch na hlavnom hrebeni Lúčanskej Malej Fatry nad obcou Višňové a Stráňavy. Po vrchole vedie červená turistická značka od Strečna cez sedlo Javorina na Martinské hole.
Najbližším susedom na hrebeni je hôľnatý Malý Minčol (1 330 m n. m.) a Minčol (1 363,9 m n. m.). Z vrcholu je výhľad na Žilinskú kotlinu, mesto Žilina, Turčiansku kotlinu, mesto Martin a na Malú a Veľkú Fatru. 
Pri priaznivých podmienkach sa prejaví jeho výhodná poloha a dovidieť ponad Liptov až k štítom Vysokých i Nízkych Tatier, vidieť Veľký Choč, Oravské i Kysucké Beskydy. Na západe dovidieť na Lysú horu či Radhošť.