510065
Suchý vrch (1 267 m n. m.)
https://sk.wikipedia.org/wiki/Such%C3%BD_vrch_(1_267_m_n._m.)
Suchý vrch (1 267,3 m n. m.) je vrch v juhovýchodnej časti Krivánskej Malej Fatry. Nachádza sa na južnom konci rázsochy, vychádzajúcej zo Stohu. Od susedného vrchu Žobrák je na severe oddelený výrazným sedlom, západné svahy vrchu klesajú do Šútovskej doliny, východné sa zvažujú do údolia Bystrička a južné klesajú do údolia Váhu. Zarastený vrchol neposkytuje výhľady. 
Severozápadné svahy patria do národnej prírodnej rezervácie Šútovská dolina.