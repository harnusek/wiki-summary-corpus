456313
Predná Poľana
https://sk.wikipedia.org/wiki/Predn%C3%A1_Po%C4%BEana
Predná Poľana (1 367 m n. m.) je vrch v pohorí Poľana, nachádzajúci sa na južnom okraji kaldery bývalého stratovulkánu. Masív má tvar hrebeňa a prebieha západo-východným smerom. Na východe je sedlom Priehybina (1 270 m n. m.) oddelená od vrchu Poľana.
Na južných svahoch vrchu sa vo výške 1 260 m n. m. nachádza lyžiarske stredisko a Horský hotel Poľana, ku ktorému vedie cesta z Hriňovej, výrazne uľahčujúca prístup na vrchol. Turistický chodník na Poľanu traverzuje vrchol, na ktorý nevedie značený chodník.