573269
Malá Stožka
https://sk.wikipedia.org/wiki/Mal%C3%A1_Sto%C5%BEka
Malá Stožka je národná prírodná rezervácia v správe štátnej ochrany prírody Muránska planina.
Nachádza sa v katastrálnom území obce Muráň v okrese Revúca v Banskobystrickom kraji. Územie bolo vyhlásené v roku 1965 na 123,54 ha.
Predmetom ochrany je: národná prírodná rezervácia predstavuje veniec dolomitových bralných útesov s náhornou plošinou so zachovalými lokalitami vápnomilných skalných rastlinných a živočíšnych druhov a spoločenstiev od trávnatých vápencových bučín, jedľových bučín cez bukové javoriny až po najvlhšie spoločenstvá jaseňových javorín.