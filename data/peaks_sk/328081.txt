328081
Fabova hoľa (vrch)
https://sk.wikipedia.org/wiki/Fabova_ho%C4%BEa_(vrch)
Fabova hoľa (1 438,8 m n. m.) je najvyšší vrch Veporských vrchov v katastrálnych územiach obcí Polomka, Pohronská Polhora a Tisovec. Vrchol má zalesnený porastený smrekovo-bukovo-jedľovým porastom, ktorý je súčasťou prírodnej rezervácie Fabova hoľa i národného parku Muránska planina.
Na Fabovu hoľu vedú turistické chodníky z Pohronskej Polhory, Polomky a zo sediel Zbojská a Burda. V sedle Burda bol v roku 2015  znovu otvorený Zrub Burda, fungujúci aj ako útulňa.