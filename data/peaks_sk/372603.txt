372603
Klenovský Vepor
https://sk.wikipedia.org/wiki/Klenovsk%C3%BD_Vepor
Klenovský Vepor (1 338,2 m n. m.) je vrch Veporských vrchov. Rozsiahly masív tvorí horský chrbát, orientovaný v smere východ-západ. Vrchol má zalesnený porastený smrekovo-bukovo-jedľovým porastom, ktorý je súčasťou národnej prírodnej rezervácie Klenovský Vepor.
Geologicky je tvorený eróziou odčleneným lávovým prúdom pyroxénickch andezitov (miocénneho, bádenského veku), pravdepodobne pochádzajúcich z vulkanického centra v oblasti Tisovca.