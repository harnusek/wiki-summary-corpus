608590
Homôľka (vrch v Nízkych Tatrách)
https://sk.wikipedia.org/wiki/Hom%C3%B4%C4%BEka_(vrch_v_N%C3%ADzkych_Tatr%C3%A1ch)
Homôľka (1 660 m n. m.) je vrch v hlavnom hrebeni Kráľovohoľských Tatier. Je najvyšším vrchom v tejto časti hrebeňa, preto ponúka široký rozhľad.
Západné a južné svahy sú zarastené kosodrevinou, severné a východné svahy postupne zarastajú riedkymi zakrpatenými smrekmi. Vrchol je porastený brusnicami a vresom, nižšie položené smrekové lesy sú značne zdecimované vetrovými kalamitami a následnou "kôrovcovou" ťažbou. Na severných svahoch Homôľky sú dodnes patrné pozostatky po dávnej baníckej činnosti.