200988
Dereše
https://sk.wikipedia.org/wiki/Dere%C5%A1e
Dereše (2 004 m n. m.) patria medzi najvyššie vrcholy Nízkych Tatier a ležia v ich hlavnom hrebeni. Sú najskalnatejšou časťou hlavného nízkotatranského hrebeňa. Nachádzajú sa asi jeden a pol kilometra vzdušnou čiarou na západ od Chopka. Miernejšie - južné svahy spadajú z Derešov do Vajskovskej a Bystrej doliny. Kolmo na juh zo svahov Ďumbiera vybieha rázsocha Pálenice, ktorá tieto dve doliny oddeľuje. Na severe sa Dereše zvažujú omnoho prudšími svahmi do Derešského kotla, ktorý ďalej na severe prechádza do Demänovskej doliny.