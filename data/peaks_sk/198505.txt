198505
Ostredok (vrch vo Veľkej Fatre)
https://sk.wikipedia.org/wiki/Ostredok_(vrch_vo_Ve%C4%BEkej_Fatre)
Ostredok (1 596 m n. m.) je najvyšší, hôľny vrch Veľkej Fatry, zároveň v Národnom parku Veľká Fatra. Leží v hlavnom hrebeni pohoria. Má dva vrcholy, hlavný južný (1 596 m n. m.) a o pár metrov nižší severný (1 593 m n. m.). Vrcholy sú nevýrazné, poskytujúce nerušený kruhový výhľad. Svahy Ostredku sú hladko modelované, strmé, v zime hrozí nebezpečie padania lavín.
Vrcholom prechádza 49 km dlhá Veľkofatranská magistrála vyznačená  červenou turistickou značkou.Na Slovensku je až šesť vrchov s názvom Ostredok.