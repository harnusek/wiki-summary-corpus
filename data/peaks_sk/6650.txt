6650
Baranec (vrch v Západných Tatrách)
https://sk.wikipedia.org/wiki/Baranec_(vrch_v_Z%C3%A1padn%C3%BDch_Tatr%C3%A1ch)
Baranec je vrch na Slovensku, ktorý sa nachádza v Západných Tatrách. Dosahuje výšku 2 185 m n. m., čo ho radí na tretie miesto v rebríčku najvyšších vrchov v Západných Tatrách. Tvorí samostatný masív vyčnievajúci z hlavného hrebeňa Západných Tatier. Pre jeho dominanciu nad Liptovskou kotlinou je tiež nazývaný Štít Liptova. Na vrchole sa nachádza betónový pilier s vrcholovou schránkou.