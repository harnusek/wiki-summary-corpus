254171
Marhát
https://sk.wikipedia.org/wiki/Marh%C3%A1t
Marhát (748,2 m n. m.) je vrch v pohorí Považský Inovec na Slovensku. 
Nachádza sa severne od Nitrianskej Blatnice, z ktorej je k nemu najľahší prístup po zelenej a žltej značke. Vystupuje nad zarovnané plošiny vrcholovej časti ako skalnatý vrstvový tvrdoš. Je porastený jaseňovo-javorovým a bukovým lesom.
Na vrchole stojí 10 m vysoký kríž s nápisom Bože ochraňuj turistov. Bol postavený 28. októbra 1947 obyvateľmi obce Nitrianska Blatnica. Iniciátorom stavby bol kňaz Ján Laktiš.
V roku 2008 bola na vrchole vybudovaná 17 m vysoká drevená rozhľadňa. Autorom projektu je Ľubomír Bečka, realizáciu vykonali Pavol a Miloš Vančo.