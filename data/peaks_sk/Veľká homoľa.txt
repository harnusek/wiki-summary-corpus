241510
Veľká homoľa
https://sk.wikipedia.org/wiki/Ve%C4%BEk%C3%A1_homo%C4%BEa
Veľká homoľa (709,2 m n. m.) je vrchol v Malých Karpatoch asi 4 km severozápadne od mesta Modra.
Na vrchole kopca sa nachádza drevená rozhľadňa vysoká 20 metrov. Bola postavená v roku 2001 za finančnej pomoci miest Pezinok a Modra a fondu PHARE na návrh pána Milana Ružeka. Výraznou mierou pri stavbe pomohli skauti. 
Z rozhľadne je kruhový výhľad na panorámu Malých Karpát, na Považský Inovec, Tribeč a aj rakúske Alpy. 
Vrchol Veľkej homole je dostupný po červenej značke od autobusovej zastávky pri Zochovej chate, z Modry po modrej a Pezinku po červenej (alebo neskôr zelenej) turistickej značke.