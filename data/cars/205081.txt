205081
Rush
https://sk.wikipedia.org/wiki/Rush
Rush (ír. An Ros) je mesto vo východnej časti Írska, v grófstve Fingal. Žije tu  9 231 obyvateľov (2011).
Je to prístavné mesto na pobreží Írskeho mora, 26 km SSV od Dublinu. Nachádza sa na ceste R128, 5 km východne od obce Lusk a 7 km južne od Skerries, železničná stanica Rush and Lusk na hlavnej trati Dublin - Belfast je vzdialená 3 km na západ od mesta.
Rush je prímorské letovisko s dvoma plážami (South Beach a North Beach), na území mesta sú tiež dva prístavy - Rush Harbour a Rogestown Harbour, golfové ihrisko a autokemping. 
Dominantami mesta sú pevnosť Drumanagh, kostol sv. Maura a zachovaný portál budovy Kenure House. Miestne divadlo Millbank Theatre je známe kvalitou spracovania dramatických diel.