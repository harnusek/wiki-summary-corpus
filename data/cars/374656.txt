374656
Sauber
https://sk.wikipedia.org/wiki/Sauber
Alfa Romeo Sauber F1 Team (obchodný názov Sauber Motorsport AG) je švajčiarsky automobilový tím Formuly 1, ktorý založil Peter Sauber v roku 1992. Sídli v meste Hinwil, kde má vývojové centrum aj dielňu. Prvé preteky na ktorých sa tím zúčastnil, bola Grand Prix Juhoafrickej republiky v roku 1993. V rokoch 2006–2009 bola majoritným vlastníkom spoločnosti automobilka BMW a tím vystupoval pod názvom BMW Sauber. 29. novembra 2017 Sauber podpísal niekoľkoročnú technickú a obchodú zmluvu s Alfa Romeo.