91257
BMW
https://sk.wikipedia.org/wiki/BMW
BMW (skratka pre  Bayerische Motoren Werke AG) je nemecká automobilka vyrábajúca automobily, motocykle a motory. Bola založená v roku 1916 a jej hlavné sídlo je v Mníchove. BMW je materskou spoločnosťou firiem MINI a Rolls-Royce a v nedávnej minulosti aj bývalej skupiny Rover. V roku 2005 zamestnával koncern viac ako 105 000 ľudí. BMW vyrába motocykle pod značkami BMW Motorrad a Husqvarna Motorcycles. Automobilka BMW je známa svojimi výkonnými a luxusnými automobilmi a je svetovou špičkou v oblasti predaja automobilov. Modrobiely vzor znaku firmy je štylizáciou bavorskej vlajky a tiež odráža pôvod BMW (rotujúca biela vrtuľa na modrej oblohe ako symbol výrobcu leteckých motorov). BMW vlastní tím Formula 1 – BMW Sauber.