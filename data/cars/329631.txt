329631
IKCO Samand
https://sk.wikipedia.org/wiki/IKCO_Samand
Samand je iránska značka automobilov, ktorú vyrába Iran Khodro (IKCO) s využitím lokálnych fabrík na svoje diely. V perzštine Samand znamená plemeno rýchleho koňa. Značka Samand je registrovaná na World Intellectual Property Organization. Uvádzacia cena automobilov je 14 500 USD v Turecku.
Výroba sa začala v roku 1996 a prvý automobil bol predaný v roku 2000. Samand zdedil názov po iránskom národnom automobile z Paykanu, ktorý vyrábala firma Iran Khodro z rokoch 1967-2005.
Samand je založený na platforme Peugeot 405, pôvodne s použitím motora XU7JP/L3. Samotný Peugeot 405 sa tiež stále vyrába v Iráne, spolu s faceliftovou verziou Peugeot Pars. IKCO vyrába 80 percent dielov automobilu Samand, vrátane v Iráne navrhnutého motora.
Pre export a tiež pre iránsky trh sa používa motor TU5JP4, čo je motor s nízkou spotrebou a vysokým výkonom a je možné zohnať naň náhradné diely v celej Európe, keďže sa používal v modeloch Peugeot 206, Peugeot 207 a Peugeot 307. TU5 verzia modelu Samand ponúka tri nové možnosti: airbag pre vodiča, predpínač bezpečnostných pásov, výškovo nastaviteľné svetlomety a aktívnu anténu.
Od roku 2009 sa používajú nové motory vyvinuté v Iráne, dvojpalivový EF7. V polovici roka 2010 sa začali vyrábať výlučne benzínové motory EF7. Nie je to benzínová verzia EF7, ale má odstránené CNG časti a ECU program. Benzínový motor je v súčasnosti vo vývoji.