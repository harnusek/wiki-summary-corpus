200891
Abarth
https://sk.wikipedia.org/wiki/Abarth
Abarth & Co je talianska automobilka založená Rakúšanom Karlom Abarthom. Táto značka sa od svojho založenia v roku 1949 zaoberala predovšetkým motošportom a prezentovala sa výrobou pretekárskych špeciálov. V znaku Abarthu je škorpión - Abarthove znamenie, v ktorom sa narodil.
Neskôr sa Abarth začal zaoberať aj tuningom - predovšetkým automobilky Fiat. Ten v roku 1971 nakoniec prebral celú výrobnú časť Abarthu a táto značka sa stala jeho pretekárskym oddelením. V 90. rokoch však toto oddelenie začalo upadať. 
Abarth bol Fiatom znovuzrodený po dlhšom období nečinnosti v roku 2007 a stal sa samostatnou značkou v rámci koncernu Fiat. Medzi jeho prvé výtvory v novom storočí patrí aj Abarth Grande Punto.