182659
Lada (automobil)
https://sk.wikipedia.org/wiki/Lada_(automobil)
Lada alebo VAZ je označenie motorových vozidiel vyrábaných v ruskom meste Togliatti vo Volžskom automobilovom závode (VAZ). Značka VAZ vznikla v roku 1966 po dohode o spolupráci s talianskou automobilkou FIAT. Prvý sériovo vyrábaný VAZ 2101 vyrobili v roku 1970. Tieto automobily boli na vtedajšom sovietskom trhu predávané pod značkou "Žiguli" (rusky Жигули), čo je odvodené od názov pohoria a mesta ležiaceho oproti výrobnému závodu v Toljatti. Takéto "Žiguláky" ešte stále môžeme stretnúť na cestách. Pre exportné trhy sa používal názov Lada a od 80. rokov toto označenie nahradilo Žiguli úplne. Automobilka, v súčasnosti ako AutoVAZ (súčasť francúzskej skupiny Renault) stále ešte vyrába motorové vozidlá Lada, popri výrobe vozidiel materskej skupiny.