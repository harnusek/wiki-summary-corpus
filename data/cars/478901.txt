478901
Talbot
https://sk.wikipedia.org/wiki/Talbot
Talbot bola francúzsko-britská automobilka založená v roku 1903. Samostatnou sa stala až keď francúzsku pobočku Talbot odkúpil Antony Lago.
V roku 1958 bola automobilka predaná spoločnosti Simca. V roku 1958 americká automobilka Chrysler odkúpila 25 % podielu v automobilke Simca. O 12 rokov neskôr bola Simca včlenená do koncernu Chrysler Europe. V auguste 1978 Chrysler odpredal Európske podiely spoločnosti PSA.
V roku 1979 bola značka Talbot znovu oživená. Kvôli prebiehajúcej ropnej kríze a ekonomickej recesii v Európe však predaje nesplnili očakávania. Napriek čiastočnému úspechu modelu Samba v 1981 a úspechoch vo Formule 1 s modelom Ligier nastal dlhý a pomalý úpadok značky a predajov. Po neveľkom úspechu modelu Tagora. Sa vedenie spoločnosti rozhodlo pripravovaný model Solara, Talbot Horizon zrušiť a zmeniť ho na Peugeot 309. Ukončenie výroby a vývozu bolo postupné, najprv vo Francúzsku 1986, v Španielsku v roku 1987 a nakoniec v Británií. Tam sa predaje držali vďaka modelu Talbot Express (spolu s modelmi Citroën C25, Peugeot J5 a Fiat Ducato). Výroba v Británií skončila až v polovici roku 1990.