351088
Alpina
https://sk.wikipedia.org/wiki/Alpina
Alpina Burkard Bovensiepen GmbH je nemecká tuningová firma, ktorá sa špecializuje na vozidlá automobilky BMW. Sídli v meste Buchloe v okrese Ostallgäu v Bavorsku. Firma predáva svoje vlastné automobily, založené na automobiloch BMW. Alpina úzko spolupracuje s BMW a ich procesy sú integrované do výrobných liniek BMW, teda je TÜV uznaná ako automobilový výrobca, na rozdiel od ostatných výkonových špecialistov, ktorí sa špecializujú na trh s autopríslušenstvom. Napríklad Alpina B7 sa vyrába v rovnakej výrobnej linke v Dingolfingu ako vlastný modelový rad BMW - BMW rad 7.