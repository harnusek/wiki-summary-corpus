204405
Hummer
https://sk.wikipedia.org/wiki/Hummer
Hummer je značka terénnych automobilov, ktorú chce od automobilky General Motors kúpiť čínska firma Sichuan Tengzhong Machinery. Definitívnu dohodu o predaji podpísali obe spoločnosti v októbri 2009, obchod však ešte musia odobriť príslušné americké a čínske regulačné orgány.
Pôvodný automobil Hummer H1 bol založený na podvozku vojenského terénneho automobilu High Mobility Multipurpose Wheeled Vehicle (HMMWV tiež Humvee). Neskoršie verzie Hummer H2 a Hummer H3 boli založené na podvozku menších civilných verzii automobilov.
Po vojne v Perzskom zálive, prejavila americká verejnosť záujem o civilnú verziu vojenského terénneho automobili HMMWV, čo primälo pôvodného výrobcu vojenskej verzie AM General aby začal konštruovať civilný variant automobilu.
Jeho prvé verzie boli takmer totožné z vojenskou verziou, mali len pohodlnejšie sedadlá a neobsahovali niektoré vojenské prvky, ako vysielačka, vodovzdorná autobatéria apod. Toto vozidlo prešlo rôznymi úpravami od eliminovania verzií (wagon, hard top, sof top,…) až po vývoj nového auta Hummer pod označením H2. Na tomto vozidle bol testovaný aj vodíkový pohon. Potom sa začala pôvodná verzia označovať H1 a verzia s väčším výkonom H1 Alpha. Dnes sa môžeme stretnúť aj s verziou H3, pričom je zaujímavé, že na rozdiel od iných automobiliek vývoj týchto vozidiel postupuje ku stále (rozmerovo) menším vozidlám.