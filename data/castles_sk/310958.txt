310958
Rajecký hrad
https://sk.wikipedia.org/wiki/Rajeck%C3%BD_hrad
Rajecký hrad, resp. hrad Rajec sú ruiny, ktoré sa nachádzajú v katastrálnom území obce Jasenové na ostroži severne od kopca Dubová v nadmorskej výške približne 660 m n. m. Z hradu sa zachovali iba zvyšky kamenného muriva doložené archeologickým prieskumom, s náznakmi valu pomerne skromného objektu. Pred objavením kamenného muriva sa predpokladalo, že ide o predhistorické hradisko. Pôvodne sa poloha hradu Rajec predpokladala na južných svahoch kopca Dubová smerom do Malej Čiernej, prípadne niekde na ostrovoch starého toku Rajčanky.