510099
Kláštorisko
https://sk.wikipedia.org/wiki/Kl%C3%A1%C5%A1torisko
Kláštorisko je turistické stredisko v Slovenskom raji v nadmorskej výške 760 m n. m. Nachádza sa tu ruina kartuziánskeho kláštora z 13. storočia (zakladacia listina z 12. decembra 1299). Kláštor bol v (?)13. storočí útočiskom obyvateľov pred útočiacimi tatárskymi hordami. V súčasnosti je kláštor v rekonštrukcii, každoročne koncom augusta sa na ňom konajú odpustové slávnosti.
Kláštorisko je popri Čingove a Podlesku ďalšie známe stredisko na severe Slovenského raja. Vedie sem množstvo turistických chodníkov z Podlesku cez tiesňavy Suchá Belá, Kyseľ, Prielom Hornádu, z Čingova ale dá sa naň dostať prakticky z každej časti Slovenského raja.
Je tu vybudované turistické centrum s reštauráciou.