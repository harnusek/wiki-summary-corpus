258394
Pustý hrad (Sklené Teplice)
https://sk.wikipedia.org/wiki/Pust%C3%BD_hrad_(Sklen%C3%A9_Teplice)
Pustý hrad sa nachádza západne nad obcou Sklené Teplice, nazývaný aj hrad Teplica, Sklenoteplický hrad, alebo Červený hrad.
Nachádza sa na strmom kopci vo výške 629 m n. m. a jeho pôvod nie je známy. V roku 1456 sa ho zmocnili Jiskrove vojská. V bojoch s poľským kráľom Kazimírom, bol v roku 1471 poškodený a následne v roku 1489 obnovený. Zánik hradu sa odhaduje v priebehu 17. storočia. Stavebný materiál z rozpadajúcich sa ruín hradu bol v rokoch 1807 – 1810 použitý na stavbu kostola v Sklených Tepliciach.