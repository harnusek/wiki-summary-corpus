315309
Nový zámok
https://sk.wikipedia.org/wiki/Nov%C3%BD_z%C3%A1mok
Nový zámok (iné názvy: Dievčenský hrad, Dievčenský zámok, Panenský hrad, Nový hrad) je zámok v Banskej Štiavnici.
Zámok je šesťpodlažná renesančná budova so štyrmi baštami a strieľňami. Bol postavený v rokoch 1564 - 1571 ako strážna veža počas bojov proti Turkom. Je postavený na vyvýšenine v centre mesta. V súčasnosti je sídlom Slovenského banského múzea a je tu vystavená expozícia venovaná pôvodnému účelu stavby. V minulosti slúžil aj ako hodinová veža, keď sa trúbilo každú štvrťhodinu a každú hodinu sa bilo na zvon. Najvyššie poschodie slúži aj ako turistická vyhliadková plošina.
Je nazývaný aj ako Panenský podľa kopca Dievčenský vrch (nem. Frauenberg), na ktorom je postavený.