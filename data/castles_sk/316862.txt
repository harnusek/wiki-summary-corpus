316862
Šebeš (hrad)
https://sk.wikipedia.org/wiki/%C5%A0ebe%C5%A1_(hrad)
Hrad Šebeš (alebo tiež Šebešský hrad, castrum Sebes, Sebeswar, hrádok Šebeš) je národná kultúrna pamiatka a archeologická lokalita s ruinami hradu z 13. storočia, ktorá patrí do katastrálneho územia obce Podhradík v okrese Prešov.
Nachádza sa vo výške 529 m n. m., na pahorku nad obcou, ktorého názov pripomína lokalitu hrádku Podhradie (Waryala). Lokalita hradu je situovaná na zarastenej skalnej ostrožine, patriacej do pohoria Slanské vrchy.