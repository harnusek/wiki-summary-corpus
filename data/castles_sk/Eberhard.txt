240332
Eberhard
https://sk.wikipedia.org/wiki/Eberhard
Eberhard je kaštieľ v obci Malinovo. Táto stavba v štýle klasicizmus je prestavaná z bývalého vodného hradu.
Hrad sa spomína v roku 1209. Panstvo patrilo grófom zo Svätého Jura a Pezinka. Po roku 1677 došlo k prestavbe vodného hradu na renesančný kaštieľ s kaplnkou, pričom vodná priekopa sa čiastočne zachovala až dodnes. V 19. storočí poschodovú štvorkrídlovú budovu prestavali Apponyovci a kaštieľ dostal dnešný vzhľad. V súčasnosti sa v ňom nachádza Združená stredná škola záhradnícka Gustáva Čejku. V areáli sa nachádza anglický park z 19. storočia.