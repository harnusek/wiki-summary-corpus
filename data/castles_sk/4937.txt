4937
Biely Kameň
https://sk.wikipedia.org/wiki/Biely_Kame%C5%88
Biely Kameň sú zrúcaniny gotického hradu nachádzajúce sa na zalesnenom návrší nad mestom Svätý Jur v okrese Pezinok v Bratislavskom kraji.
Hrad Biely Kameň nad Svätým Jurom vo funkcii opevneného sídla nahradil staršie hradisko situované na opačnej strane údolia. Toto hradisko vzniklo v 9. storočí a svoju funkciu plnilo aj v ďalšom období. V roku 1209 získal územie Svätého Jura rod Hunt-Poznanovcov, ktorý si za svoje sídlo zvolil pôvodnú pevnosť nad hradiskom Neštich.