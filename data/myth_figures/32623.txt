32623
Atlas (mytológia)
https://sk.wikipedia.org/wiki/Atlas_(mytol%C3%B3gia)
Atlas alebo Atlás (gr. Atlas/iný prepis: Atlás, lat. Atlas) bol v gréckej mytológii obor, syn Titana Iapeta a Ókeanovej dcéry Klymeny. 
Spolu s ostatnými Titanmi sa vzbúril proti olympským bohom. Po porážke, musel za trest niesť na pleciach nebeskú klenbu. Tejto ťarchy sa zbavil iba raz na krátku chvíľu, keď ju namiesto neho držal Herakles, zaťiaľ čo mu Atlas priniesol zlaté jablká Hesperidiek. 
Zmenil sa na skalu, keď mu Perzeus ukázal hlavu zabitej Medúzy.