98235
Ókeanos
https://sk.wikipedia.org/wiki/%C3%93keanos
Ókeanos alebo Okeanos (gr. Ókeanos, lat. Oceanus) je božstvo starogréckej mytológie, ktoré už nepredstavuje len personifikáciu prírodného živlu, ale predstavuje tento živel sám - je to nekonečná sladkovodná rieka, ktorá obmýva celú Zem, napája nielen riečky, pramene, studne, ale aj slané moria. Okeanos bol Titán, syn Urana a Gaie. Tento Titán bol zobrazovaný na mozajkách s hornou polovicou tela ako svalnatý muž, s dlhou bradou a krabými klepetami na hlave. Dolná časť jeho tela bola zväčša zobrazovaná ako had.   
Práve z Okeana a jeho ženy Tethydy pochádza všetko jestvujúce na Zemi.