95960
Kronos (mytológia)
https://sk.wikipedia.org/wiki/Kronos_(mytol%C3%B3gia)
Kronos bol grécky titán, otec Dia. Kronos bol synom Neba (Ourana) a Zeme (Gaie). Aby sa zmocnil vlády nad svetom, sterilizoval svojho otca a oženil sa so sestrou Rheou. Potom uvrhol kyklopov a hekatoncheirov do Tartara. 
So sestrou mal veľa detí. Ale Kronos každé dieťa po narodení zhltol, lebo sa bál že ho deti zvrhnú, ako on kedysi otca. Keď Rheia mala porodiť posledné dieťa, požiadala svojich rodičov o pomoc. Dieťa ukryla a Kronovi dala zhltnúť kameň zavinutý do plienok. Z dieťaťa vyrástol muž menom Zeus a keď dospel, dal Kronovi vypiť odvar a Kronos jeho súrodencov vyvrátil. Zeus sa potom aj so súrodencami usídlil na vrchu Olymp a pustil sa do boja proti Kronovi a Titanom. Oslobodil hekatoncheirov a kyklopov a tí mu dali za odmenu blesky. Zeus potom porazil Krona a uvrhol ho do Tartara a sám sa stal pánom sveta. 
V rímskej mytológii mal meno Saturn.