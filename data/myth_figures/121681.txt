121681
Mnémosyné
https://sk.wikipedia.org/wiki/Mn%C3%A9mosyn%C3%A9
Mnémosyné (iné názvy: Mnémosyna, Mnemosyne, Mnemosyna; po grécky μνημοσύνη - Mnémosyné – pamäť; po latinsky Mnemosyne) je v gréckej mytológii personifikácia pamäte. Je dcérou Gaie a Urana, jedna z dvanástich Titaniek.
Mnemosyne je matkou Múz. Ich otcom bol sám najvyšší boh Zeus. 
Podľa niektorých prameňov zo 4. stor. pred Kr. bola ako Mnemosyne označovaná aj jedna z riek v Háde, ktorá bola protikladom rieky Léthé. Mŕtve duše pijúce z rieky Léthé zabúdali po svojej reinkarnácii na svoje predchádzajúce životy, preto bolo zasvätencom odporúčané, aby pili z rieky Mnemosyne. Táto zmienka mohla byť súčasťou orfickej alebo eleusínskej mytológie.