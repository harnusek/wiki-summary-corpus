253938
Seléné
https://sk.wikipedia.org/wiki/Sel%C3%A9n%C3%A9
Seléné (iné názvy: Seléna, Selena, Selene; gr. Σελήνη - Seléné - mesiac) bola v gréckej mytológii bohyňa Mesiaca, zosobnenie Mesiaca. Bola to dcéra Titánov Hyperióna a Theie. V Ríme jej zodpovedá Luna.
V Homérovom Hymne na Hélia sa Theia volá Euryphaessa (starogr. Εὐρυφάεσσα), čo v preklade znamená „ďaleko žiariaca“. Tento prívlastok sa vzťahuje aj na samotnú Seléné. Podľa Homérskych hymnov mala s Diom dcéru Pandeiu vyznačujúcu sa nebývalou krásou.