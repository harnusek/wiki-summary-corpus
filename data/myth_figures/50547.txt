50547
Eros (mytológia)
https://sk.wikipedia.org/wiki/Eros_(mytol%C3%B3gia)
Eros alebo Erós (gr. Erós), v starorímskej mytológii mu zodpovedá Amor, bol starogrécky boh.
V starogréckej mytológii existovali dvaja:

Prvotný Eros stelesňoval pudovú potrebu bohov aj ľudí spájať sa. Podľa Hesioda vznikol z Chaosu.
Druhotný Eros už stelesňoval nežnú lásku medzi partnermi. Bol synom Afrodity a Área. Eros spôsoboval že dvojice sa zamilovávali, dokonca aj vtedy, keď sa k sebe nehodilli. Stváral nezbedné kúsky, ale spôsobil problémy aj sebe, keď sa zamiloval do smrteľníčky Psyché, ktorú zasiahol svojím vlastným šípom. Zeus vyriešil tento problém tým, že urobil Psyché nesmrteľnou. Zobrazuje sa nahý so zlatými krídlami, lukom a šípmi. Jeho zlatý šíp spôsobuje šťastnú lásku, olovený šíp nešťastnú lásku.