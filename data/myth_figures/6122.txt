6122
Ouranos
https://sk.wikipedia.org/wiki/Ouranos
Ouranos (iné názvy: Úranos, Uranos, Urán; starogr. Ουρανός – Ouranos/iný prepis:Úranos, latiniz. Uranus, lat. Caelus) je prvý starogrécky boh nebies, otec Titanov, manžel Gaie.
Keď Gaia, matka Zem zrodila Ourana - nebo, Ouranos „zaviedol“ Slnko, hviezdy a Mesiac. Potom nekonečnou náručou objal Gaiu a zrodili sa im Titani: Ókeanos, Koios, Krios, Hyperíón, Íapetos a najmladší Kronos a Titánky Theia, Rheia, Mnémosyné, Foibé, Themis a Téthys. Okrem titánov splodili spolu troch storukých obrov Hekatocheiry a jednookých Kyklopov.
Ouranos nemal rád svoje deti. Titanov, ktorí boli škaredí a násilnícki, Uranos ukrýval v hlbinách zeme Tartaros. Napokon na naliehanie Gaie najmladší z Titanov, Kronos, zvrhol otca Ourana a sám sa zmocnil vlády nad svetom.