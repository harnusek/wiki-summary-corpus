117703
Hypnos
https://sk.wikipedia.org/wiki/Hypnos
Hypnos (po grécky Hypnos, po latinsky Somnus) bol starogrécky boh spánku a sám spánok, syn bohyne noci Nykty a boha podsvetia Tartara. Bol bratom boha smrti Thanata a bohyne podsvetnej rieky Léty. Mal troch synov: 

Morfea, ktorý vedel na seba vziať podobu a hlas hociktorého človeka
Fobetora, čiže Ikela, ktorý sa zjavoval vo zvieracej podobe,
Fantasa, ktorý sa premieňal na najrozličnejšie fantastické veci.So svojou matkou prichádzal každú noc na svet, putoval potichu po zemi aj po mori a zosielal na všetko živé spánok, ktorý zbavoval útrap a starostí, ľuďom navyše zosielal sny. Hypnos žil pri ďalekom Okeane alebo v podsvetí a slúžil bohu Hádovi; podľa iných predstáv býval na ďalekom severe v krajine Kimmeriov v tmavej jaskyni obklopený snami.