50542
Aithér
https://sk.wikipedia.org/wiki/Aith%C3%A9r
Aithér (iné názvy: Aitér, Aither, Aiter, Éter, zriedkavo Aether; gr. Aithér, lat. Aether) je v starogréckej mytológii zosobnenie „horných nebies“, duša sveta, tiež boh jasného svetla. Všetko živé z neho vzniká. Je to zosobnenie čistého „horného vzduchu“, ktorý dýchajú bohovia, ktorý je čistejší ako slnko, a v ktorom sa vznášajú hviezdy (smrteľníci dýchajú iný vzduch zvaný „aér“). Je to syn Nyx (Nykty) a Ereba, prvotných bytostí, ktoré vznikli z Chaosu. Často sa vyskytuje v spoločnosti svojej sestry Hemery.
V prenesenom zmysle znamená aithér jednak vzduch, jednak látku jemnejšiu ako vzduch, ktorá napĺňa výšky, v ktorých sídlia hviezdy a bohovia. Pozri aj éter.