117532
Hélios
https://sk.wikipedia.org/wiki/H%C3%A9lios
Hélios alebo Helios (starogr. Ἥλιος - Hélios, latiniz. Helius, lat. Sol) v starogréckej mytológii syn Titana Hyperiona a jeho manželky Theie, boh a zosobnenie Slnka. 
Býval na východnom brehu Okeana v skvelom paláci, z ktorého každé ráno vychádzal na zlatom voze, ťahanom štyrmi okrídelnými koňmi na cestu oblohou. Cez deň tam osvetľoval zem, večer zostupoval na západe znovu do vôd Okeana, kde nastúpil do člna, ktorým sa vrátil do svojho paláca.