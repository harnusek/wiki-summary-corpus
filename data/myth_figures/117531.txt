117531
Erínye
https://sk.wikipedia.org/wiki/Er%C3%ADnye
Erínye alebo Erinye (po grécky Erinyes/iný prepis:Erínyes, j.č. Erinys/iný prepis:Erínys) resp. v rímskej mytológii Fúrie (po latinsky Furiae, j.č. Furia) resp. po premene na láskavé bytosti Eumenidy (po grécky aj po latinsky Eumenides) boli v starogréckej mytológii bohyne (krvnej) pomsty, služobníčky boha podsvetia Háda a jeho manželky Persefony. 
Erínye boli veľmi staré a veľmi mocné božstvá, ktoré znepokojovali ľudí, aby trestali ich
bezbožné zločiny. Napríklad, keď Orestes zabil svoju matku Klytaimnéstru, Erinye sa ihneď dali do pohybu a prenasledovali ho urputne na každom kroku: privádzali ho do šialenstva a nedožičili mu ani chvíľku pokoja. Erínye sú od čias archaického staroveku zosobnením svedomia.
Známy je mýtus o premene pomstychtivých Erínyí na uzmierené, láskavé Eumenidy, o ktorú sa postarala bohyňa Aténa.