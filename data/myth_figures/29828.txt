29828
Héra (bohyňa)
https://sk.wikipedia.org/wiki/H%C3%A9ra_(bohy%C5%88a)
Héra (iné názvy: Héré, zastarano Hera či Here; po grécky Ἥρα - Héra alebo Ἥρη - Héré) je v starogréckej mytológii hlavná bohyňa. Je to bohyňa, ktorá ochraňuje rodinu, rodiace ženy a deti. Je manželkou a sestrou boha Dia a dcérou Titana Krona. Je totožná s rímskou bohyňou Juno. Je to patrónka manželstva a pôrodu .
Keďže jej muž Zeus jej bol často neverný s inými bohyňami, či dokonca smrteľnými ženami, jeho deťom strpčovala život a pripravovala im všemožné nástrahy.