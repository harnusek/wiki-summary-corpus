101439
Sutech
https://sk.wikipedia.org/wiki/Sutech
V egyptskej mytológii bol Sutech (nazývaný tiež Set, Seteh, Seteš, staroeg. stẖ, kopt. ⲥⲏⲧ – Sét, starogr. Σεθ – Seth) pôvodne bohom púšte, jedného z dvoch najvýznamnejších prírodných prostredí v Egypte. V dôsledku vývoja egyptského jazyka v priebehu 3000 rokov, počas ktorých bol Sutech v Egypte uctievaný, v helénistickej dobe bola hláska staroeg. t v mene Set vyslovovaná neodlíšiteľne od starogr. θ tʰ, takže Gréci písali meno boha ako Seth.