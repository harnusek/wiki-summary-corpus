62672
Héfaistos
https://sk.wikipedia.org/wiki/H%C3%A9faistos
Héfaistos alebo Hefaistos (starogr. Ἥφαιστος – Héfaistos) je starogrécky boh kováčskeho remesla, ohňa a zbrojár bohov. V starorímskej mytológii mu približne zodpovedá Vulkán (lat. Vulcanus).
Hefaistovi ako zručnému kováčovi sa pripisuje mnoho vynikajúcich vyrobkov, ako napr. zbroj Achilova, štít Aténin, šipy Erotove, zlaté panny, ktoré ho podopierali pri chôdzi, Diov palác, zlatí a strieborní psi zdobiaci Alkinoov palác atď.Hefaistos vyrobil taktiež sieť na lôžko, do korej lapil svoju manželku Afroditu s jej milencom Areom. Podľa inej verzie bola Hefaistovou manželkou Charis.V Aténach bol Hefaistovi zasvätený chrám Hefaisteion, kde ho uctievali ako ochrancu (spolu s Aténou) aténskych remeselníkov.Héfaistos mal vo viere a mytológii Grékov zvláštne postavenie. Nenarodil sa z rodičov, ale iba z matky a bol telesne postihnutý, jeho diela sú zároveň umelecké a zároveň magické: „nikde inde nie je znamenko rovnosti medzi mágiou a remeselnou zručnosťou uplatnené lepšie ako v mýte o Héfaistovi“.