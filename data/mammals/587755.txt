587755
Plch záhradný
https://sk.wikipedia.org/wiki/Plch_z%C3%A1hradn%C3%BD
Plch záhradný (Eliomys quercinus) je drobný hlodavec z čeľade plchovitých. Európsky endemit rozšírený až po západný Ural. V západnej Európe je súvislo rozšírený, vo východnej Európe ostrovčekovite. Výskyt na Slovensku bol doložený na 10,9 % územia, je považovaný za ustupujúci druh. V 20. storočí hlavne v Slovenskom krase (od 70. rokov už to nebol dokázaný), Pohronskom Inovci, Slovenskom raji, Malých Karpatoch a po roku 2000 najmä vo Veľkej Fatre a na Muránskej planine.