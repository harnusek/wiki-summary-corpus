129442
Daniel škvrnitý
https://sk.wikipedia.org/wiki/Daniel_%C5%A1kvrnit%C3%BD
Daniel škvrnitý (Dama dama) je cicavec z čeľade jeleňovité, patrí medzi prežúvavé párnokopytníky. Obýva západnú palearktickú oblasť. Je pôvodom z teplejšej stredomorskej oblasti, z Turecka a možno i z Macedónska. V minulých storočiach bol introdukovaný do južnej Afriky, Austrálie, Nového Zélandu, Severnej i Južnej Ameriky. U nás žije v pahorkatinách a jeho výskyt bol doložený na 25,1 % územia.