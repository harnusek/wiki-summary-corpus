237429
Bitka o Velikije Luki
https://sk.wikipedia.org/wiki/Bitka_o_Velikije_Luki
Bitka o Velikije Luki známa i ako Velikolukská útočná operácia bola ozbrojené stretnutie jednotiek sovietskeho Kalininského frontu a nemeckej 3. tankovej armády počas zimy 1942 – 1943. Bola sverným krídlom úderu sovietskych vojsk počas 2. Rževsko-syčevskej ofenzívy (operácia Mars). Jej cieľom bolo obsadiť historické mesto Velikije Luki. Bola príkladom zlyhania nemeckých snáh o znovunadviazanie kontaktu s obkľúčenými jednotkami.
Velikije Luki sú starobylé ruské pevnostné mesto. Sú dôležitým dopravným uzlom, o ktorý sa tvrdo bojovalo úž počas prvých bojov pred Moskvou v roku 1941. V priebehu roku 1942 bolo mesto ostreľované sovietskym delostrelectvom a rozhodujúci útok bol plánovaný na koniec roku.
19. novembra 1942 Sovieti začali po celom úseku východného frontu niekoľko významných ofenzív. Najznámejšou sa stala operácia Uran pri Stalingrade, menej známou bola operácia Mars v oblasti Rževa. Jej súčasťou bol i útok na Velikije Luki. Sovieti pre pripravovanú ofenzívu sústredili veľké sily, do 100 000 mužov a niekoľkonásobne prevyšovali nemeckých obrancom, ktorých bolo len okolo 20 000. Do konca novembra Nemci mesto pomerne úspešne bránili, ale v druhej polovici decembra prešli Sovieti do útoku s veľkým množstvom tankov, mesto obkľúčili a prenikli aj do jeho ulíc. V meste zostali dve ohniská nemeckého odporu, ktoré sa v priebehu prvej polovice januára 1943 podarilo zlikvidovať. 
V bojoch zahynulo alebo bolo zajatých 72 348 sovietskych vojakov, ďalších 72 348 bolo ranených. Nemecké straty činili najmenej 17 000 mŕtvych a ranených a 3 000 zajatých.