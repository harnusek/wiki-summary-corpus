109115
Bitka v Teutoburskom lese
https://sk.wikipedia.org/wiki/Bitka_v_Teutoburskom_lese
Bitka v Teutoburskom lese alebo Varova bitka, po latinsky Clades Variana bola bitka medzi rímskou armádou pod vedením Publia Quinctilia Vara a aliancie germánskych kmeňov s hlavným slovom Cheruskov pod vedením Arminia („Hermann“). Bitka sa konala 9. septembra roku 9. Rímska armáda bola v močaristom teréne počas pochodu prepadnutá Germánmi a boli takmer úplne zničené tri légie aj s pomocnými zbormi. Zahynul aj Varus, ktorý spáchal samovraždu. 
Päť storočí sa historici a laická verejnosť snažili nájsť v lesoch Teutoburg pri Bielefelde miesto bitky. Podarilo sa im to až v roku 1987. Ide o klin medzi vysychajúcim močariskom a vrchom Kalkriese, ktorý sa nachádza pri venci pohoria Wiehengebirge neďaleko Osnabrücku a je vzdušnou čiarou asi 30 km vzdialený od Teutoburského lesa. 
Aj keď Rimania uskutočnili množstvo výprav do Germanie Magny, táto bitka ukončila plány cisára Augusta ovládnuť a pripojiť k Rímskej ríši aj územia napravo od Rýna hlavne kvôli tomu, že v Teutoburskom lese stratil Rím viac ako desatinu celej armády.