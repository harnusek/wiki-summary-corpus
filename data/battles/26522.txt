26522
Bitka pri Termopylách
https://sk.wikipedia.org/wiki/Bitka_pri_Termopyl%C3%A1ch
Bitka pri Termopylách (starogr. Μάχη τῶν Θερμοπυλῶν Maché tón Thermopylón) bola jedna z bitiek tretej výpravy Peržanov proti Grékom počas grécko-perzských vojen, medzi spolkom starovekých gréckych mestských štátov, vedeným spartským kráľom Leónidom I. a Achajmenovskou ríšou Xerxa I., počas troch dní. Odohrala sa zároveň s bitkou pri myse Artemision, 11. augusta (príp. 7. augusta alebo 8. – 10. septembra) 480 pred Kr., v úzkom pobrežnom priesmyku zvanom Termopyly.