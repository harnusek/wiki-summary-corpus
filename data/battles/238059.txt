238059
Debrecínska operácia
https://sk.wikipedia.org/wiki/Debrec%C3%ADnska_oper%C3%A1cia
Debrecínska operácia bola operácia sovietskej Červenej armády v druhej svetovej vojne, ktorá sa uskutočnila v októbri 1944. V nej proti sebe stáli sovietsky 2. ukrajinský front a nemecká skupina armád Južná Ukrajina (8. a 6. nemecká armáda, 2 maďarské divízie tvoriace VII. zbor). Hlavným cieľom sovietskych vojsk bolo dobytie Debrecína, významného dopravného uzla. 
Skončila sa síce dobytím Debrecínu (a deň po skončení aj mesta Nyíregyháza) a postupom sovietskych vojsk o 130-275 km ďalej, neumožnila však rýchly postup do Budapešti kvôli silnému nemecko-maďarskému odporu. Ďalší cieľ - odrezať armádnu skupinu Wöhler - bol takisto nesplnený. Napriek tomu sa takmer bez prípravy začala ofenzíva ďalej smerom na západ, ktorá vyvrcholila bitkou o Budapešť v decembri 1944 až februári 1945.