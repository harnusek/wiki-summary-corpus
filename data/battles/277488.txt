277488
Bitka pri Balaklave
https://sk.wikipedia.org/wiki/Bitka_pri_Balaklave
Bitka pri Balaklave bola jedna z kľúčových bitiek Krymskej vojny. Odohrala sa 25. októbra 1854 pri Balaklave (vtedy na mieste bývalej dediny Kadikoj, dnes mestskej časti Balaklavy) medzi spojenými vojskami Spojeného kráľovstva, Francúzska a Osmanskej ríše na jednej strane a vojskom Ruskej ríše na strane druhej.
Bitka prebehla v rámci prvého z dvoch ruských pokusov preraziť obliehanie Sevastopoľu a skončila nerozhodne.