131166
Bitka o Ardeny
https://sk.wikipedia.org/wiki/Bitka_o_Ardeny
Bitka o Ardeny (iné názvy: Ardenská bitka, bitka v Ardenách; nem. Unternehmen: Wacht am Rhein neskôr Herbstnebel; v angličtine často označovaná ako bitka o výbežok, angl. Battle of the Bulge) je súhrnný názov, ktorý sa používa na označenie nemeckej ofenzívy na západnom fronte počas druhej svetovej vojny. Spadá do nej aj jej následná eliminácia v decembri 1944 až januári 1945. Išlo o posledný pokus nacistického Nemecka zvrátiť priebeh vojny, či získať Nemecku lepšiu vyjednávaciu pozíciu so západnými spojencami.