257348
Bitka na Chlebovom poli
https://sk.wikipedia.org/wiki/Bitka_na_Chlebovom_poli
Bitka na Chlebovom poli (rum. Bătălia de la Câmpul Pâinii, maď. Kenyérmezei csata) 
bola bitka, ktorá sa odohrala na tzv. Chlebovom poli pri obci Şibot (dnes Rumunsko) v Uhorsku 13. októbra 1479 medzi uhorským a tureckým vojskom. Turkom pomáhali aj vojaci z Valašska. 
Miesto leží v západnej časti územia nazývaného Königsboden (Fundus regius), na hranici Huňadskej župy. Na mieste bitky sedmohradský vojvoda postavil kaplnku, ktorej miesto sa dalo vidieť až do začiatku 20. storočia.
Bitka bola najväčším uhorským víťazstvom nad Turkami, ktorí sa po porážke už nepokúšali rabovať v Uhorsku až do moháčskej bitky.