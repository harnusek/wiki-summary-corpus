242235
Oslobodenie Paríža
https://sk.wikipedia.org/wiki/Oslobodenie_Par%C3%AD%C5%BEa
Oslobodenie Paríža bolo ozbrojené stretnutie medzi nacistickým Nemeckom a spojeneckými silami vrátane francúzskeho hnutia odporu počas druhej svetovej vojny, trvajúce od 19. do 25. augusta 1944.
Boje sa začali povstaním francúzskych odbojových skupín v meste. Ich útoky boli namierené proti nemeckej mestskej posádke a proti nemeckým jednotkám ustupujúcim cez mesto. 24. augusta francúzski partizáni z Forces françaises de l'intérieur (FFI) nadviazali styk s postupujúcou americkou 4. pechotnou divíziou a jednotkami Slobodného Francúzska. Veliteľ nemeckej posádky Dietrich von Choltitz nakoniec neuposlúchol Hitlerove rozkazy a nezrovnal mesto pri ústupe so zemou. Spolu so 17 000 mužmi pod jeho velením sa vzdal francúzskemu generálovi Leclercovi a veliteľovi odbojových jednotiek Rol-Tanguyovi na Gare Montparnasse 25. augusta 1944.