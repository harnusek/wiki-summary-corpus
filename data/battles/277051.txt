277051
Bitka o Alesiu
https://sk.wikipedia.org/wiki/Bitka_o_Alesiu
Bitka o Alesiu alebo obliehanie Alesie sa odohrala v septembri roku 52 pred Kr. v blízkosti galského oppida Alesia, strediska kmeňa Mandubov. Rimania vedení Gaiom Juliom Caesarom a veliteľmi Markom Antoniom, Titom Labienom a Gaiom Treboniom nakoniec Alesiu dobyli po niekoľkodňovom obliehaní a po úspešnom odrazení galských protiútokov pod velením Vercingetorixa.
Táto bitka predstavuje dôležitú udalosť, ktorá ovplyvnila Rímsku ríšu, Francúzsko a tým i celý svet. Viedla nepriamo k pádu rímskej republiky a vzniku rímskeho cisárstva. Po nej začala takzvaná romanizácia Francúzska, vďaka ktorej sa krajina podstatne scivilizovala.