32234
Bitka pri Kreščaku
https://sk.wikipedia.org/wiki/Bitka_pri_Kre%C5%A1%C4%8Daku
Bitka pri Kreščaku bola ozbrojené stretnutie medzi francúzskym a anglickým vojskom, ktoré sa konalo 26. augusta 1346 v severnej časti Francúzska pri obci Crécy-en-Ponthieu (po slovensky Kreščak). Bola jednou z kľúčových bitiek storočnej vojny. Historici ju označujú za koniec „rytierskej éry“, keďže v boji boli použité nové zbrane a nová taktika, vďaka ktorej sa podarilo menej početnému anglickému, prevažne pechotnému vojsku zvíťaziť nad francúzskym ťažkým jazdectvom.