149085
Kerčsko-feodosijská operácia
https://sk.wikipedia.org/wiki/Ker%C4%8Dsko-feodosijsk%C3%A1_oper%C3%A1cia
Kerčsko-Feodosijska operácia (po rusky: Керченско-Феодосийская операция; nemecký názov protiútoku znel: Unternehmen Trappenjagd) bola sovietska obojživelná operácia vojsk 51. a 44. armády Zakaukazského frontu a vojsk Čiernomorskej a Azovskej flotily, ktorej cieľom bolo vpadnúť do tyla 11. armády Ericha von Mansteina, ktorá obliehala Sevastopoľ. Bojové operácie sa začali 26. decembra 1941 vylodením vojsk pri meste Kerč na polostrove Krym. Išlo o najväčšiu výsadkovú operáciu na východnom fronte. V dôsledku nekompetentnosti sovietskeho velenia boli početne silnejšie sovietske vojská nakoniec medzi 8. a 18. májom 1942 zničené. Časť z nich prešla na partizánsky spôsob boja a pokračovala v odpore z jaskýň a kameňolomov na pobreží.