242371
Invázia Spojencov na Sicíliu
https://sk.wikipedia.org/wiki/Inv%C3%A1zia_Spojencov_na_Sic%C3%ADliu
Invázia Spojencov na Sicíliu, známa aj pod krycím označením operácia Husky, začala 9. júla 1943 a spôsobila vyhnanie jednotiek Osi z celého ostrova. Bola prvou rozsiahlou operáciou západných Spojencov na európskej pevnine po roku 1940 a bola začiatkom Talianskeho ťaženia.
Operácia začala z noci 9. na 10. júla a skončila 17. augusta. Strategicky táto invázia dosiahla pre spojencov strategické a oporné body. Z tadiaľto mohli spojenci sledovať nepriateľské letecké, pozemné a námorné sily a tiež bolo otvorené Stredozemné more. Po invázii bol zvrhnutý taliansky diktátor Benito Mussolini a bol možný útok na taliansku pevninu.