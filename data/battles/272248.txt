272248
Operácia Varsity
https://sk.wikipedia.org/wiki/Oper%C3%A1cia_Varsity
Operácia Varsity bola britsko-americká vzdušná operácia, ktorá sa konala 24. marca 1945 počas druhej svetovej vojny. Zúčastnili sa na nej viac ako 16 000 výsadkárov a niekoľko tisíc lietadiel, bola to najväčšia a zároveň jediná vzdušná operácia v histórii, ktorá sa uskutočnila v priebehu jedného dňa a v jednej lokalite. 
Bola súčasťou operácie Plunder, počas ktorej britská 21. armádna skupina pod velením maršala Bernarda Montgomeryho vstúpila do severného Nemecka. Úlohou britskej 21. armádnej skupiny bolo zaistiť rieku Rýn a pristátie dvoch výsadkových divízií v západnom Nemecku na východnom brehu Rýna blízko miest Wesel a Hamminkeln. Výsadkom boli poverené jednotky amerického XVIII. výsadkového zboru, hlavne jeho 17. výsadkovej divízie a britskej 6. výsadkovej divízie.
Obe spojenecké divízie stratili dovedna asi 2000 mužov, ale zajali asi 3000 nemeckých vojakov.