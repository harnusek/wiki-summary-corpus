67963
Prepad Cremony
https://sk.wikipedia.org/wiki/Prepad_Cremony
Prepad Cremony bol jedným z úspechov Habsburgovcov vo vojnách o španielske dedičstvo. Išlo o pokus Eugena Savojského nečakaným útokom obsadiť mohutnú pevnosť Cremonu. Plán síce nevyšiel a Eugen sa musel obsadenia mesta vzdať, ale celkovo nie je možné stretnutie hodnotiť ako neúspešné, pretože straty cisárskych vojsk boli zreteľne menšie. Eugen získal bohatú korisť a na dôvažok zajal hlavného veliteľa francúzskych vojsk v Taliansku, vojvodu de Villeroya a väčšinu jeho štábu. Posledný triumf mal ale jeden neblahý následok: do Talianska prišli noví, podstatne lepší francúzski velitelia.