273960
Bitka o Kaukaz
https://sk.wikipedia.org/wiki/Bitka_o_Kaukaz
Bitka o Kaukaz predstavuje niekoľko vojnových operácií, ktoré trvali na južnom krídle východného frontu počas druhej svetovej vojny od 25. júla 1942 do 9. októbra 1943 v oblasti Severného Kaukazu. Na jednej strane stáli vojská krajín Osi na čele s nacistickým Nemeckom s podporou Rumunska a Slovenska proti jednotkám Sovietskej Červenej armády. Bojové operácie možno rozdeliť na dve etapy:

útok nacistických vojsk (25. júla 1942 – 31. decembra 1942)
protiútok sovietskych vojsk (1. január 1943 – 9. október 1943)Nemecké vojská najprv zatlačili sovietske sily do Kaukazských hôr, ale neboli schopné oblasť celú ovládnuť. Po sovietskej ofenzíve pri Stalingrade boli naopak nútení unikať pred obkľúčením a oblasť vyprázdnili. Iba v oblasti Tamanského polostrova sa nemecké jednotky držali až do jesene 1943.