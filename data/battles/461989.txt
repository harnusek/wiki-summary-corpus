461989
Bitka v Koralovom mori
https://sk.wikipedia.org/wiki/Bitka_v_Koralovom_mori
Bitka v Koralovom mori bola jednou z veľkých a dôležitých námorných bitiek odohrávajúcich sa počas druhej svetovej vojny v Tichomorí. Bola to prvá bitka lietadlových lodí, kedy sa nepriateľské flotily ani na okamih nevideli a všetky straty druhej strane spôsobilo iba letectvo.
Bitka sa odohrala začiatkom mája 1942 v Koralovom mori medzi japonským a spojeneckým loďstvom a tesne súvisela s bojmi na Novej Guiney a dlhodobými plánmi japonského cisárskeho námorníctva.