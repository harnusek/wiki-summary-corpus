262994
Operácia Compass
https://sk.wikipedia.org/wiki/Oper%C3%A1cia_Compass
Operácia Compass bola prvou väčšou bojovou operáciou západných Spojencov v Severnej Afrike počas druhej svetovej vojny. Rýchla britská ofenzíva, ktorá sa začala po zastavení talianskeho postupu do Egypta trvala od 9. decembra 1940 do 9. februára 1941. Viedli ju jednotky tzv. Western Desert Force, ktorý bol na konci ofenzívy premenovaný na XIII. zbor. Mala za následok, že jednotky Britského spoločenstva vytlačili vojská Osi takmer z celej Líbye a obsadili skoro celú Kyrenejku, zajali asi 113 000 talianskych vojakov a ukoristili asi 700 kanónov.