257904
Ľvovsko-sandomierzská ofenzíva
https://sk.wikipedia.org/wiki/%C4%BDvovsko-sandomierzsk%C3%A1_ofenz%C3%ADva
Ľvovsko-sandomierzská ofenzíva/operácia (Львовско-Сандомирская операция) bolo ozbrojené stretnutie vojsk Červenej armády a vojskami nemeckej a maďarskej armády odohrávajúce sa od 13. júla do 29. augusta 1944 na východnom fronte počas druhej svetovej vojny. Úlohou Červenej armády bolo vytlačiť nemecké vojská zo západnej Ukrajiny a juhovýchodného Poľska na rieku Visla.
Nasledovala po operácii Bagration, ktorej úspech ju do značnej miery zatieňuje. Počas jeden a pol mesiaca dosiahla červená armáda všetky svoje ciele v dvoch fázach operácie. Najprv vojská 1. ukrajinského frontu prelomili obranu nemeckej skupiny armád Severná Ukrajina a oslobodili a obsadili mestá Ľvov, Rava-Ruska, Przemyśl, Stanislav, Brody a iné, neskôr prekročili Vislu a vybudovali pri Sandomierzi predmostie na jej západnom brehu. Patrila medzi tzv. 10 stalinovych úderov. Operácia sa skladala z troch čiastkových ofenzív:

Ľvovská útočná operácia (13. – 27. júl 1944)
Stanislavská útočná operácia (13. – 27. júl 1944)
Sandomierzska útočná operácia (28. júl – 29. august 1944)Na samom konci operácie sa podarilo Sovietskym vojskám, ktoré v tej dobe čelili silným nemeckým protiútokom obsadiť mesto Krosno, nahádzajúce sa okolo 30 km od slovenských hraníc. Prítomnosť sovietskych vojsk blízko územia Slovenska v tej dobe výrazne aktivizovala odbojovú činnosť a urýchlila začiatok SNP.