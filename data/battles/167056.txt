167056
Druhá bitka pri Höchstädte
https://sk.wikipedia.org/wiki/Druh%C3%A1_bitka_pri_H%C3%B6chst%C3%A4dte
Bitka pri Höchstädte, v anglofónnom svete známa skôr ako bitka pri Blenheime je jednou z najdôležitejších bitiek vojen o španielske dedičstvo. Odohrala sa 13. augusta 1704 potom, čo sily francúzsko-bavorskej aliancie svojim váhaním premeškali ako príležitosť vpadnúť do dedičných krajín rakúskych Habsburgovcov, tak aj možnosť rozdrviť jednotlivé bojové zoskupenia protifrancúzskej koalície a umožnili svojim nepriateľom sa spojiť. Bitka skončila drvivou porážkou francúzskej strany a ovládnutím Bavorska protifrancúzskou koalíciou.