272545
Leningradsko-novgorodská operácia
https://sk.wikipedia.org/wiki/Leningradsko-novgorodsk%C3%A1_oper%C3%A1cia
Leningradsko-novgorodská operácia bola sovietska útočná operácia uskutočnená počas bojov o Leningrad cez Veľkú vlasteneckú vojnu v Pobaltí. Trvala od 13. januára do 1. marca 1944. Uskutočnili ju vojská sovietskeho leningradského (Govorov), volchovského (Mereckov) a 2. baltického frontu (Popov) s podporou sovietskej baltickej flotily. Proti týmto vojskám stála nemecká skupina armád Sever so 16. a 18. armádou. Cieľom sovietskej ofenzívy bolo zatlačiť nemecké vojská mimo dosah Leningradu a definitívne ukončiť blokádu pozemného spojenia s mestom. Tú sa podarilo nadviazať už v roku 1943, no železničné spojenie bolo stále v dosahu nemeckého delostrelectva.
Operáciu tvorili tieto čiastkové akcie:

krasnoseľsko-ropšinská operácia
novgorodsko-lužská operácia
kingseppsko-gdovská operácia
starorusko-novorževská operáciaSovietskym vojskám sa v priebehu bitky podarilo definitívne preraziť blokádu Leningradu, oslobodiť väčšinu Leningradskej a Kalininskej oblasti a priblížiť sa k hraniciam Pobaltia, pričom postúpili o 220 až 280 km. Plánovaný prienik do pobaltských štátov sa im však nepodaril.