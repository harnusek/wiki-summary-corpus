115681
Bitka pri Hastingse
https://sk.wikipedia.org/wiki/Bitka_pri_Hastingse
Bitka pri Hastingse bola významná bitka anglických dejín, ktorá sa odohrala 14. októbra roku 1066. Vojskám normanského veľmoža Viliama I. sa v nej podarilo poraziť anglosaského kráľa Harolda II. V dôsledku smrti Harolda II. v boji sa skončilo panovanie rodu Godwinsonovcov na anglickom kráľovskom tróne a začala sa 88 rokov trvajúca vláda normanskej dynastie. Bitka sa neodohrala priamo v mestečku Hastings, ale na mieste, kde stojí v súčasnosti mestečko nesúce výstižný a pripomienkový názov Battle.