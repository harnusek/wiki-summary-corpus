123237
Novohrad (región)
https://sk.wikipedia.org/wiki/Novohrad_(regi%C3%B3n)
Novohrad je jedným zo slovenských regiónov a turistických regiónov. Dnes tento región netvorí samostatnú územnosprávnu jednotku, pomenovanie Novohrad sa používa ako neformálny názov príslušného regiónu. 
Na Slovensku územie Novohradu dnes pokrýva takmer celý okres Lučenec, približne 2/3 okresu Poltár, východnú polovicu okresu Veľký Krtíš, južnú časť okresu Zvolen (Lešť a okolie), južnú časť okresu Detva a malé časti okresu Rimavská Sobota. Medzi historicky význámné obce Novohradu patrí Halič a Divín. 
V súčasnosti patrí Novohrad medzi najchudobnejšie slovenské regióny s mierou nezamestnanosti dosahujúcou takmer 30%. Najvýznamnejším centrom Novohradu je Lučenec a taktiež Veľký Krtíš.