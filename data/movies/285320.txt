285320
Hore (film)
https://sk.wikipedia.org/wiki/Hore_(film)
Hore (v anglickom origináli Up) je americký komediálno-akčný animovaný film z roku 2009, produkovaný v Pixar Animation Studios. Príbeh je o podivnom starčekovi a zanietenom skautovi, ktorí letia do Južnej Ameriky v dome, na ktorom sú pripevnené balóny s héliom. Film mal premiéru na otváraní Festivalu v Cannes 2009, ako prvý animovaný film vôbec. Celosvetovo mal premiéru 29. mája 2009 a na Slovensku je premiéra naplánovaná na 23. august 2009. Film Hore je druhý celovečerný film režiséra Petea Doctera (po Monsters, a.s.) a v anglickom origináli v ňom figurujú hlasy Edwarda Asnera, Christophera Plummera, Boba Petersona a Jordana Nagaia. V slovenských kinách film vychádza s dabingom a hlasmi Antona Vaculíka a Bianky Buckovej.