3408
Rain Man
https://sk.wikipedia.org/wiki/Rain_Man
Rain Man je americký film režiséra Barryho Levinsona z roku 1988. Autorom scenára je Barry Morrow a k jeho napísaniu ho viedlo náhodné stretnutie so známym americkým autistom  Kimom Peekom. Spoluautorstvo je prisudzované Ronaldovi Bassovi. V hlavných úlohách vystupujú Tom Cruise (ako Charlie Babbitt) a Dustin Hoffman (ako Raymond). 
Dej filmu začína smrťou Charlieho otca, s ktorým sa už dávno odcudzili. Príde mu na pohreb do Ohia a zisťuje, že otec mu zanechal zo svojho veľkého dedictva iba svoje auto. Zistí že má autistického brata, ktorému jeho otec odkázal trojmiliónové dedičstvo. Rozhodne sa ísť do ústavu v domnení, že od svojho brata získa aspoň nejakú časť dedičstva a tak ho zoberie na výlet naprieč Amerikou. Problémy začínajú už vo chvíli keď sa snažia nastúpiť do lietadla, pretože Raymond nechce cestovať lietadlom a tak musia ísť autom. Počas ich cesty sa Charlie naučí ako vychádzať s Raymondovým svojráznym chovaním a začne sa o brata starať. Postupne v sebe nachádza stratený cit a zisťuje, že peniaze nie sú najdôležitejšia vec v živote. 
Úspech: Film získal 4 oscary, ďalších 19 cien.