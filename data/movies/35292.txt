35292
Perinbaba
https://sk.wikipedia.org/wiki/Perinbaba
Perinbaba (nem. Frau Holle, angl. The Feather Fairy) je slovenská filmová rozprávka nakrútená na motívy rozprávky bratov Grimmovcov Pani Zima.
Rozprávka o starenke, ktorá sa starala o sneh (Perinbaba) a o láske nebojácneho Jakuba a Alžbetky. Osudy hrdinov sprevádza Zubatá s kosou, ktorá spôsobuje smrť tam, kde sa objaví – ale zároveň je protiobrazom dobrej Perinbabe. 
Na scenári spolupracoval režisér so slovenským spisovateľom a scenáristom Ľubomírom Feldekom. 
Juraj Jakubisko vytvoril dva svety, v prvom sa zastavil čas, a tak Perinbaba, Jakub a ani Zubatá nestarnú. Druhý svet, ten pozemský približuje životy bežných roľníkov, cirkusantov a viaceré tradičné svadby. Juraj Jakubisko vo filme využíva už svoje typické magické prvky, ktoré sú miestami ladené až hororovo (opakované zobrazovanie smrti, jed a pod.).

Architekt: Viliam Gruska
Návrhy kostýmov: Šárka Hejnová
Strih: Patrik Pašš
Vedúci výroby: Peter Drobka
Exteriéry:
Martin - skanzen,
Rožnov pod Radhoštěm,
región Oravy,
Lomnický štít,
Súľov-Hradná
Premiéra: 1. október 1985