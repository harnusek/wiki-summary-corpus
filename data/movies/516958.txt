516958
Krotká (film)
https://sk.wikipedia.org/wiki/Krotk%C3%A1_(film)
Krotká je slovenská psychologická dráma režiséra Stanislava Barabáša z roku 1967.
Režisér Stanislav Barabáš hľadal možnosti autorskej výpovede a domácu tvorbu konfrontoval s trendmi európskej kinematografie. Pre televíziu nakrútil svoje prelomové dielo - adaptáciu Dostojevského novely Krotká - psychologickú drámu manželstva starého majiteľa záložne a mladej dievčiny. Nepokojná kamera Stanislava Szomolányiho, hudba Zdeňka Lišku, vynikajúce herecké výkony Ctibora Filčíka a Magdy Vášáryovej spojil do „kinematografickej štúdie“ vzťahu vopred odsúdeného na rozpad. Film získal hlavnú cenu na MTF MonteCarlo 1968.