581585
Star Wars: Sila sa prebúdza
https://sk.wikipedia.org/wiki/Star_Wars:_Sila_sa_preb%C3%BAdza
Star Wars: Sila sa prebúdza (známy aj ako Star Wars: Epizóda VII – Sila sa prebúdza) je americký epický sci-fi film, ktorý režíroval J. J. Abrams. Je to siedmy film Star Wars, resp. Hviezdne vojny. Film je zasadený 30 rokov po Návrate Jediho a sleduje Rey, Finna a Poa Damerona ako hľadajú Luka Skywalkera a bojujú po boku Odporu proti Kylovi Renovi a Prvému Rádu, nástupcom Galaktického Impéria. Sila sa prebúdza je prvý film z novej trilógie Star Wars (Epizódy VII až IX), ktorá bola oznámená po akvizícii Lucasfilmu spoločnosťou Walt Disney Co. Ďalšie dva filmy budú mať premiéru v roku 2017 a 2019. Film bol vydaný 10 rokov po premiére posledných Hviezdnych vojen - Pomsta Sithov. Sila sa prebúdza sa stal najvýnosnejším filmom Star Wars, zarobil celosvetovo viac ako 2 miliardy amerických dolárov.