235308
Labyrint (film z roku 1986)
https://sk.wikipedia.org/wiki/Labyrint_(film_z_roku_1986)
Labyrint je fantasy film z roku 1986 s Davidom Bowiem a Jennifer Connelly v hlavných úlohách. Film vznikol na základe scenára Dennisa Leeho a člena komickej skupiny Monty Python’s Flying Circus Terryho Jonesa, režíroval ho Jim Henson v produkcii Georga Lucasa. Vizuálny dizajn navrhol výtvarník Brian Froud. Dej filmu tvorí príbeh hlavnej hrdinky Sarah, ktorá musí zachrániť svojho malého brata Tobyho z rúk Jaretha, Kráľa goblinov, ktorý ho skrýva vo veľkom bludisku v Podzemí. Obyvateľov Podzemia stvárňujú bábky a herci v maskách.