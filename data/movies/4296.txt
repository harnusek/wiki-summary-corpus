4296
2001: Vesmírna odysea
https://sk.wikipedia.org/wiki/2001:_Vesm%C3%ADrna_odysea
2001: Vesmírna odysea je film režiséra Stanleyho Kubricka z roku 1968, jeden z najvýznamnejších filmov žánru sci-fi. Film je založený na viacerých poviedkach Arthura C. Clarka, hlavne na poviedke Hliadka. Kubrick s Clarkom spoločne napísali aj knihu rovnakého názvu, ktorá bola vydaná spoločne s filmom.
Film je významný vďaka výraznej výtvarnej stránke s vysokou úrovňou vedeckého a technického realizmu a, na druhej strane, transcendentálnemu mysticizmu. Hlavné témy filmu sú ľudská evolúcia, umelá inteligencia, a mimozemský život. Film bol v roku 1968 ocenený Oscarom za vizuálne efekty.