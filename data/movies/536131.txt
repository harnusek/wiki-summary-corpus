536131
Muž, ktorý luže
https://sk.wikipedia.org/wiki/Mu%C5%BE,_ktor%C3%BD_lu%C5%BEe
Muž, ktorý luže (franc. L'Homme qui ment) je slovensko-francúzsky koprodukčný film režiséra Alaina Robbe-Grilleta z roku 1968. 
Alain Robbe-Grillet nepatrí medzi filmových tvorcov riadiacich sa konvenčnými rozprávačskými štruktúrami. Experimentoval aj s filmovou formou, napríklad vo filme Muž, ktorý luže rozpráva príbeh Borisa, ktorý sa krátko po vojne vracia do horskej dediny, kde sa v krčme dozvie o nejakom Jánovi, ktorý sa stratil. Príde do jeho domu a jeho sestre, manželke, otcovi i slúžke sa predstaví ako jeho priateľ. Vyrozpráva imaginárny príbeh ich priateľstva až do Jánovej smrti. Takto manipuluje okolím a snaží sa získať si priazeň trojice žien. Manželka sa bez toho, aby vedela, že ju miluje, stane jeho milenkou. Keď otec umrie, Ďalším objektom Borisovej túžby sa stane jeho dcéra Laura (Zuzana Kocúriková). Je to príbeh o mystifikácii pravdy a lží, o skutočnosti a predstieraní. Využíva množstvo prestrihov do minulosti, ktorá sa v súvislosti s mužovým rozprávaním neustále mení.