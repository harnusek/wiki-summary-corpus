29404
Nosferatu, Eine Symphonie des Grauens
https://sk.wikipedia.org/wiki/Nosferatu,_Eine_Symphonie_des_Grauens
Nosferatu, Eine Symphonie des Grauens (doslova: Nosferatu, symfónia hrôzy, v češtine uvedený ako "Upír Nosferatu") je celý názov nemeckého expresionistického nemého filmu z roku 1922 na motívy románu Brama Stokera Dracula. Hlavnú postavu, upírskeho grófa Orloka, stvárnil popredný herec nemeckej divadelnej scény Max Schreck.
Výrazná podobnosť filmu so Stokerovým románom viedla k súdnemu procesu. Štúdio spor s právnikmi vdovy po Bramovi Stokerovi prehralo a podľa nariadenia malo originál a všetky kópie zničiť. To sa však nepodarilo keďže množstvo kópii bolo distribuovaných po celom svete. Tieto kópie sa naďalej šírili a film získal silnú reputáciu.
Dobový hororový zjav Orloka - potkania tvár, dlhé pazúry, holá lebka, tmavá silueta , ktorá sa vynára z hmly sa stali neprekonateľnými. 
Časti filmu ktoré sa odohrávali v Transylvánii boli natočené na Slovensku (takže zábery Draculovho hradu sú zábermi Oravského hradu) a vo filme sa ako komparz zjavilo aj niekoľko miestnych obyvateľov.
Film Nosferatu je public domain a jeho kópie sú ľahko dostupné, často však v nízkej kvalite. Existuje aj kvalitne reštaurovaná edícia filmu, taktiež verejne dostupná.
V roku 1979 režisér Werner Herzog natočil remake filmu s názvom Nosferatu - Phantom der Nacht v hlavnej úlohe s Klausom Kinskim.