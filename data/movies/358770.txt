358770
Náhodný turista
https://sk.wikipedia.org/wiki/N%C3%A1hodn%C3%BD_turista
Náhodný turista (angl. The Accidental Tourist) je romantická dráma režiséra Lawrenca Kasdana z roku 1988 s Williamom Hurtom v hlavnej úlohe. Snímka bola natočená na motívy rovnomenného románu spisovateľky Anne Tyler. Film sa stal jedným z najúspešnejších v roku 1988 a bol nominovaný na Oscara v štyroch kategóriách, vrátane najlepšieho filmu. Cenu nakoniec získala Geena Davisová v kategórii najlepší ženský herecký výkon vo vedľajšej úlohe.