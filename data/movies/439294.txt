439294
Ľalie poľné
https://sk.wikipedia.org/wiki/%C4%BDalie_po%C4%BEn%C3%A9
Ľalie poľné sú v poradí druhý celovečerný film slovenského režiséra Ela Havettu. Film, nakrútený v roku 1972, je lyrizovaná tragikomédia zasadená do prostredia slovenskej dediny po skončení 1. svetovej vojny. Dej sa zameriava na vojnových vyslúžilcov, ktorí sa snažia dať svojmu životu zmysel. Film je nakrútený podľa novely Vincenta Šikulu Nebýva na každom vršku hostinec (1966), ktorá predstavuje experimentálnu líniu slovenskej prózy. Vincent Šikula sa tiež podieľal na scenári k filmu.