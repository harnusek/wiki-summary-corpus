492514
Ženy v pokušení
https://sk.wikipedia.org/wiki/%C5%BDeny_v_poku%C5%A1en%C3%AD
Ženy v pokušení je film Jiřího Vejdělka, ktorý mal premiéru v roku 2010. Ide o Vejdělkov štvrtý celovečerný film, po prvýkrát ale natočil vlastný námet.
Film bol s 1,23 miliónmi divákov (z toho 93 000 počas prvého víkendu) najnavštevovanejším filmom v Česku v roku 2010 a Jiří Vejdělek sa tak stal tretím českým režisérom, ktorého film prekonal miliónovú návštevnosť. Film bol teda aj komerčne úspešný, keď pri rozpočte 25 miliónov v českých kinách zarobil 123,8 miliónov Kč.V roku 2013 by mala vzniknúť muzikálová verzia, autorom hudby by mal byť František Soukup z kapely Nightwork. Eliška Balzerová za svoju úlohu vo filme získala Českého leva za ženský herecký výkon vo vedľajšej úlohe, film bol tiež nominovaný v kategóriách ženský herecký výkon v hlavnej úlohe (Lenka Vlasáková) a najlepšia hudba (Jan P. Muchow).