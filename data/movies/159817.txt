159817
Divoké kočky
https://sk.wikipedia.org/wiki/Divok%C3%A9_ko%C4%8Dky
Divoké kočky (anglický originál Coyote Ugly) je americký film z roku 2000. Režisérom je David McNally.
Ústrednou postavou je 21-ročná Violet Sanford (hrá ju Piper Perabo), ktorá žije len s otcom (John Goodman) v malom meste v New Jersey (South Amboy). Rozhodne sa odísť do New Yorku, kde sa snaží presadiť v hudobnej brandži. Zamestná sa v bare zvanom Coyote Ugly, ktorého majiteľkou je nekompromisná Lil (Maria Bello) a kde pracujú srdečná Cammie (Izabella Miko), nepriateľská Rachel (Bridget Moynahan) a Zoe (Tyra Banks). Stretáva nádejného hudobného producenta, z ktorého sa vykľuje pomocník v kuchyni (Kevin O'Donnell, hrá ho Adam Garcia). Po prekonaní počiatočnej nevraživosti sa do seba zaľúbia, pričom Kevin pomôže prekonať Violet jej strach zo spievania na verejnosti. Jej veľký sen, aby sa jej piesne objavili v repertoári známej speváčky, sa jej napokon splní. Vo filme znejú viaceré skladby speváčky LeAnn Rimes, ústrednou skladbou je hit Can't Fight The Moonlight.