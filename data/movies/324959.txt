324959
Dôverní nepriatelia
https://sk.wikipedia.org/wiki/D%C3%B4vern%C3%AD_nepriatelia
Dôverní nepriatelia je pôvodná slovenská televízna inscenácia odvysielaná 2. novembra 2009 naživo pri príležitosti 53. výročia vzniku Slovenskej televízie. Pripomenuli sa tým aj začiatok vysielania televíznych inscenácii, ktoré sa začali vysielať v roku 1957, a to práve naživo. Réžie sa ujal Stanislav Párnický, ktorý má na konte niekoľko inscenácii a seriálov. Autorkou námetu a scenára je Jana Kákošová. Divák vedel, že ide o inscenáciu, pretože medzi jednotlivými scénami mohol vidieť televízny štáb ako mení scénu.