18853
Noci šeliem
https://sk.wikipedia.org/wiki/Noci_%C5%A1eliem
Noci šeliem je filmový debut všestranne nadaného Cyrila Collarda, ktorému predchádzal jeho autobiografický román. Ten vydal po tom, keď zistil, že má AIDS. Kniha sa stala bestsellerom a autor ju použil ako podklad pre svoj film. 
Hlavná postava príbehu Jean-Pierre si naplno užíva život, má vzťah s Laurou a Samym, jeho vzťah k nim je sebecký do chvíle, kým nezistí, že je HIV pozitívny. 
Film získal v roku 1993 ocenenie César za najlepší film, najlepší debut, najväčšiu ženskú hereckú nádej (Romane Bohringer) a cenu za najlepší strih.
Cyril Collard zomrel 5. marca 1993, tri dni pred udeľovaním cien.
Od roku 1993 sa každoročne udeľuje cena Prix Cyril Collard za najlepší filmový debut a finančné prostriedky z nej získané slúžia režisérovi na natočenie nového celovečerného filmu.