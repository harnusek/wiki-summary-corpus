158665
Mesto bohov
https://sk.wikipedia.org/wiki/Mesto_bohov
Mesto bohov je brazílsky film z roku 2002. Rozpráva príbehy mladých ľudí žijúcich v jednej z najchudobnejších a najnebezpečnejších štvrtí Rio de Janeira. Film je pohľadom na drsný život v slumoch, kde vinou ťažkej sociálnej situácie a nedostatočného vzdelania obyvatelia obchodujú s drogami a zabíjajú sa medzi sebou. 
Film je poskladaný do akýchsi kapitol, posúvajúcich dej v čase a popisujúcich jednotlivé postavy akokoľvek spojené s celým príbehom. Rozpráva príbehy ľudí, ktorých životné osudy sa pretínajú, tak ako to vidí rozprávač filmu Buscapé "Raketa".
Mesto bohov je bytový projekt brazílskej vlády na ubytovanie najchudobnejších ľudí, založený na začiatku 60. rokov 20. storočia. Počas troch dekád sa z mesta postupne stane jedno z najnebezpečnejších miest v Riu de Janeiru.