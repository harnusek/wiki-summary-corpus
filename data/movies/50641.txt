50641
Skrotená hora
https://sk.wikipedia.org/wiki/Skroten%C3%A1_hora
Skrotená hora je film z roku 2005 taiwanského režiséra Ang Lea, natočený podľa rovnomennej poviedky nositeľky Pulitzerovej ceny Annie Prouxlovej, vydanej v roku 1997. Rozpráva o homosexuálnom vzťahu dvoch kovbojov, ktorý vznikol na svahoch Skrotenej hory vo Wyomingu a odohrával sa v priebehu 60. – 80. rokov 20. storočia. Premiéra sa na Slovensku uskutočnila 6. apríla 2006.