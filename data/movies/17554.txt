17554
Hviezdne vojny (1977)
https://sk.wikipedia.org/wiki/Hviezdne_vojny_(1977)
Hviezdne vojny (angl. Star Wars) je sci-fi film Georgea Lucasa. Je to jeden z komerčne najúspešnejších a najznámejších filmov všetkých čias a film, ktorý značne ovplyvnil ďalší vývoj filmov sci-fi (pozri aj Hviezdne vojny (kult)). 
Film je síce prvým natočeným filmom zo základnej šestice filmov „Hviezdne vojny“, ale v chronologickom a dejovom poradí je až štvrtý. Prvýkrát bol uverejnený roku 1977 a bol znovu uvedený do kín v rokoch 1979, 1981, 1982, 1997, 2000 a 2004, pričom najmä v roku 1997 boli na filme vykonané značné zmeny (tzv. Special Edition: predĺženie, digitálne spracovania a pod.) a v roku 2012 bola uvedená trojrozmerná verzia.