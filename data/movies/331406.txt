331406
Borat: Nakúkanie do ameryckej kultúry na objednávku slavnoj kazašskoj národa
https://sk.wikipedia.org/wiki/Borat:_Nak%C3%BAkanie_do_ameryckej_kult%C3%BAry_na_objedn%C3%A1vku_slavnoj_kaza%C5%A1skoj_n%C3%A1roda
Borat: Nakúkanie do ameryckej kultúry na objednávku slavnoj kazašskoj národa (v origináli podobne zlou angličtinou Borat: Cultural Learnings of America for Make Benefit Glorious Nation of Kazakhstan) je americká filmová komédia, fiktívny dokument, v ktorej britský komik Sacha Baron Cohen v úlohe kazašského reportéra Borata cestuje po USA.
Americká premiéra sa konala 3. novembra 2006, slovenská 23. novembra 2006. Film, ktorý mal vďaka popularite Cohenových skorších televíznych relácií už predtým kultový status, mal veľký divácky úspech a rada recenzií ho označuje za najlepšiu komédiu roka a prelomové dielo žánru. Film sa nevyhýba sexuálnym ani rasovým narážkam, preto sa stal tŕňom v oku nielen najviac „postihnutých“ Kazachov a Američanov, ale i mnohých menšín, Židov, Rómov či homosexuálov.