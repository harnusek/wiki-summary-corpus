380373
Smrtonosná pasca 4.0
https://sk.wikipedia.org/wiki/Smrtonosn%C3%A1_pasca_4.0
Smrtonosná pasca 4.0 (angl. Live Free or Die Hard a mimo Severnej Ameriky ako Die Hard 4.0) je americký akčný film z roku 2007 a zároveň štvrtá časť zo série Smrtonosná pasca. Film režíroval Len Wiseman a v hlavnej úlohe vystupoval Bruce Willis ako John McClane. Názov filmu bol adaptovaný z štátneho motta New Hampshire,  „Live Free or Die“. Hlavný dej filmu ukazuje Johna McClanea ako bojuje s kybernetickými teroristami, ktorí sa plánujú nabúrať do počítačov FBI. Film má základ v článku z roku 1997 „A Farewell to Arms“ napísaný Johnom Carlinom pre časopis Wired. Film bol v Severnej Amerike vydaný dňa 27. júna 2007.Potom, ako bol projekt zastavený kvôli útokom z 11. septembra 2001, produkcia nakoniec pokračovala a názov filmu bol niekoľkokrát zmenený. Pre akčné scény bolo použitých množstvo vizuálnych efektov, aj napriek tomu, že Wiseman a Willis vyhlásili, že hľadali hraničnú hodnotu CGI vo filme. V oddelených epizódach počas filmovania boli Willis aj jeho kaskadérsky dvojník (Larry Rippenkroeger) zranení. Na rozdiel od predchádzajúcich troch filmov série, americký rating bol PG-13, namiesto R. Nehodnotená verzia filmu obsahovala nadávky a násilie.
Film získal všeobecne pozitívne recenzie, ziskom 82% pozitívneho ratingu na Rotten Tomatoes a 69/100 na Metacritic. Film mal celkový zárobok 383,4 milióna amerických dolárov. Hudba pre film bola vydaná dňa 2. júla 2007.