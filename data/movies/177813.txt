177813
Obecná škola (film)
https://sk.wikipedia.org/wiki/Obecn%C3%A1_%C5%A1kola_(film)
Obecná škola je česko-slovenský film režiséra Jana Svěráka, natočený v roku 1991 podľa scenára Zdeňka Svěráka. Film sa stal populárny u kritikov i fanúšikov a bol dokonca nominovaný na Oscara za najlepší zahraničný film. V snímke je zachytené krátke euforické obdobie po 2. svetovej vojne a mnoho menej či viac úsmevných historiek detí, ktoré navštevujú chlapčenskú školu.