18894
Kasíno (film)
https://sk.wikipedia.org/wiki/Kas%C3%ADno_(film)
Kasíno je film režiséra Martina Scorseseho z roku 1995, v hlavnej úlohe s Robertom De Nirom, natočený podľa knihy Casino: Love and Honor in Las Vegas od Nicholasa Pileggiho. Nicholas Pileggi tiež s Martinom Scorsesem napísal scenár filmu. Obaja predtým spolupracovali na filme Mafiáni.
Dej filmu sleduje gambléra Sama Rothsteina (Robert De Niro), ktorého talianska mafia poverí vedením fiktívneho kasína "Tangiers" v Las Vegas. Film vychádza zo skutočných udalostí. Postava Sama Rothsteina je založená na Frankovi Rosenthalovi, ktorý v 70. rokoch 20. storočia v Las Vegas viedol kasína Stardust, Fremont a Hacienda.
Za úlohu Ginger bola Sharon Stone nominovaná na Oscara v hlavnej kategórii.