283651
Sedem (film)
https://sk.wikipedia.org/wiki/Sedem_(film)
Sedem (v origináli Se7en) je americký kriminálny film, ktorého režisérom bol David Fincher. 
Detektív William Somerse (herec Morgan Freeman) a detektív David Mills (herec Brad Pitt) vyšetrujú sériu brutálnych vrážd, ktoré sú motivované siedmimi hlavnými hriechmi. 
Rolu Sommerseho písal scenárista pre Williama Hurta, neskôr bol zvažovaný aj Al Pacino, ktorý sa ale rozhodol pre film Vyšší záujem. Režisér mal na konte film Votrelec 3 a k scenáru Sedem sa vyjadril ako o dokumente nehumánnosti. Spracovanie filmu skutočne ani tak nevysvetľuje prečo bola vražda spáchaná, ale ako bola prevedená.
Dej sa odohráva v neupresnenom meste, plnom hluku, smogu a neprestávajúceho dažďa. Dokreslovalo to násilnosť, surovosť deja, depresie a zlé nálady postáv. Tmavý vzhľad bol dosiahnutý aj pomocou tzv. "bleach bypass", ktorý prehlbuje tmavé odtiene, začo bol kameraman nominovaný na Academy Awards (nominácia filmu aj za strih).