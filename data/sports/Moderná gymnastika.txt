478678
Moderná gymnastika
https://sk.wikipedia.org/wiki/Modern%C3%A1_gymnastika
Moderná gymnastika je šport, ktorý kombinuje prvky baletu, gymnastiky, divadelného tanca a akrobacie a to ako s náčiním, tak bez neho. Náčiním sa rozumie švihadlo, obruč, lopta, kužele a stuha. Zo spoločných skladieb modernej gymnastiky sa vyvinula estetická skupinová gymnastika, ktorú v Japonsku cvičia aj muži. Modernú gymnastiku zastrešuje medzinárodná organizácia Fédération Internationale de Gymnastique.
Na Slovensku to bol Slovenský zväz modernej gymnastiky. Ten sa pričlenil do Slovenskej gymnastickej federácie.Moderná gymnastika sa stala olympijským športom v roku 1984. Prvý titul olympijskej víťazky z týchto Letných olympijských hier 1984 hier v Los Angeles získala Kanaďanka Lori Fung. Spoločné skupinové skladby sa na olympijských hrách prvýkrát predstavili na Letných olympijských hrách 1996 v Atlante, kde vyhrala skladba Španielska. Gymnastky začínajú trénovať zvyčajne od veľmi mladého veku a svoj vrchol často dosahujú už pred dvadsiatym rokom. Tento spôsob tréningu a súťaží vedie k častej kritike, pretože zlým tréningom môže dôjsť k preťažovaniu kĺbov a bývalým vrcholovým športovcom môže neskôr spôsobiť zdravotné problémy.