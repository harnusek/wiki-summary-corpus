76745
Bojové umenie
https://sk.wikipedia.org/wiki/Bojov%C3%A9_umenie
Bojové umenie je každý systém (regulujúci či vyučovací systém), ktorý formalizuje zručnosti a techniky telesného konfliktu s protivníkom. Bojové umenie nie je celkom to isté, čo bojový šport.
Bojové umenie je staré ako samotné ľudstvo. Vznikali vtedy, keď sa človek potreboval pred niečim brániť alebo niečo dosiahnuť. Napríklad:

lukostreľba vznikla, aby trénovaný strelec dokázal rýchlejšie a bezpečnejšie skoliť zver alebo aby bol vo vojnách účinnejším bojovníkom.
box, zápasenie a orientálne bojové umenia vznikli preto, aby sa človek mohol lepšie ubrániť útokom iného človeka.V podstate je bojové umenie to, čo nám pomáha zlepšiť sa v nejakej činnosti, ktorá súvisí s bojom, lovom, silou, alebo prežitím.