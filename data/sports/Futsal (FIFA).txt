369460
Futsal (FIFA)
https://sk.wikipedia.org/wiki/Futsal_(FIFA)
Futsal alebo skôr staršie sálový futbal je halová obdoba futbalu. Vznikol v Brazílii pôvodne ako šport futbalových veteránov. Po futbalovej kariére sa presunuli hráči z trávnikov do menších plôch, do hál. 
Slovo futsal vzniklo spojením španielskeho resp. portugalského slova pre futbal (fútbol resp. futebol) a španielskeho resp. portugalského slova pre sálu (sala/salón resp. salão). V slovenčine (a češtine) sa dnes niekedy na odlíšenie od futsalu podľa AMF verzia podľa AMF označuje ako futsal a verzia podľa FIFA ako sálový futbal.
Hracia plocha je obdĺžnikového tvaru. Hrá sa s loptou veľkosti číslo 4 a s tlmeným odskokom. Na hre sa zúčastňujú dve družstvá s 4 + 1 hráčmi a počet striedaní nie je obmedzený podobne ako v ľadovom hokeji. Zápas trvá 2 × 20 min, pričom platí, že ak je lopta mimo hry, časomiera sa pozastavuje.
Riadiacim orgánom verzie futsalu, ktorá je predmetom tohto článku, je Medzinárodná futbalová federácia.