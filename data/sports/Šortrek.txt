47796
Šortrek
https://sk.wikipedia.org/wiki/%C5%A0ortrek
Šortrek alebo short track je zimný olympijský šport. Je to rýchlokorčuľovanie na krátkej dráhe, pri ktorej súťažiaci nepretekajú v oddelených dráhach.
Šortrek je kontaktnou športovou disciplínou, v ktorej rýchlokorčuliari súťažia na ploche 60 x 30 m s vyznačenou oválnou dráhou dlhou 111,12 m. Súťaží sa na 500, 1000 a 1500 metrov. Do programu zimných olympijských hier sa dostal prvýkrát v roku 1988 v Calgary ako ukážkový šport, ihneď zaujal a o štyri roky neskôr v Albertville mal olympijskú premiéru.