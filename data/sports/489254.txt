489254
Kabaddi
https://sk.wikipedia.org/wiki/Kabaddi
Kabaddi (angl. Kabaddi) je kontaktný kolektívny šport, v ktorom súperia dve 7-členné družstvá. Obsahuje prvky zápasenia a je populárny predovšetkým v krajinách Južnej Ázie. Cieľom hry je vysunúť hráčov na súperovu polovicu ihriska tak, aby sa dotkol niektorého zo súperových hráčov a vrátil sa na vlastnú polovicu ihriska bez zachytenia súperom. Hráč pri útoku musí zadržať dych. Z toho pochádza aj názov hry, ktorý pochádza z hindčiny a znamená "zadržovanie dychu".