336577
Cyklistika
https://sk.wikipedia.org/wiki/Cyklistika
Cyklistika je jazda na bicykli s rekreačným, športovým, turistickým alebo dopravným zameraním. Osoby, ktoré jazdia na bicykli sú cyklisti. Cyklistika vznikla po skonštruovaní bicykla v 19. storočí. Dnes je na Zemi asi miliarda bicyklov, ktoré sú ekologickým a v niektorých oblastiach dôležitým druhom dopravy. Cyklistika patrí k najkrajším, ale fyzicky najnáročnejším športom. 
Športová cyklistika sa delí na dve odvetvia:

Rýchlostná cyklistika zahŕňa: cestnú, dráhovú, BMX, cyklokros, horskú cyklistiku a cykloturistiku.
Technické disciplíny: sálová cyklistika, cyklotrial a BMX Freestyle.