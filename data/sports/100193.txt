100193
Ragby (Rugby Union)
https://sk.wikipedia.org/wiki/Ragby_(Rugby_Union)
Ragby (starší pravopis: rugby [pozri vysvetlenie v článku ragby (skupina hier)], európske ragby[pozri poznámku v čl. ragby (skupina hier)], zastarano aj: rugby-football, neformálne: pätnástkové ragby, rugby union; po anglicky Rugby Union, rugby union, Rugby 15s, union, rugby, staršie aj rugby football) je ragby hrané podľa pravidiel Rugby Football Union.
Je to plne kontaktný kolektívny loptový šport, ktorý má pôvod na začiatku 19. storočia v Anglicku. Hrá sa s loptou oválneho tvaru s maximálnou šírkou 30 centimetrov a výškou 62 centimetrov. Ihrisko je dlhé 100 metrov a široké 70 metrov. Na oboch bránkových čiarach sú umiestnené bránkové tyče v tvare písmená H (tzv. háčko).