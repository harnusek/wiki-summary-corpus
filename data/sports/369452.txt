369452
Pólokros
https://sk.wikipedia.org/wiki/P%C3%B3lokros
Pólokros alebo polocrosse je kolektívny šport, ktorý je kombináciou póla a lakrosu. Hrá sa na všetkých kontinentoch sveta, ale populárny je hlavne Austrálii, Novom Zélande a južnej časti Afriky. Ide o šport, ktorý sa hrá v sedle koní (aj pony) a vonku (tzv. outdoorový šport). Každý hráč drží v ruke sieťovanú raketu, a snaží sa ňou chytiť loptičku z penovej gumy priemeru 10 cm a dopraviť ju do súperovho bránkoviska.
Šport sa hrá na rekreačnej aj vrcholovej úrovni. Najvyšším vrcholovým medzinárodným podujatím sú majstrovstvá sveta.