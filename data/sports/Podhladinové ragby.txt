375235
Podhladinové ragby
https://sk.wikipedia.org/wiki/Podhladinov%C3%A9_ragby
Podhladinové ragby (iné názvy: podvodné ragby, vodné ragby, (?)potápačské ragby, (?) ragby pod vodou, UW ragby, angl. underwater rugby, UW rugby) je kolektívny šport a loptová hra, ktorá sa hrá v bazéne. Šport, v ktorom proti sebe nastupujú dve šesťčlenné družstvá, obsahuje prvky viacerých športov, ako sú ragby, basketbal, či vodné pólo. Cieľom hry je dopraviť guľatú loptu pomocou rúk do koša. Na významných podujatiach sú bazény vybavené kamerou a prenosy sa vysielajú divákom.