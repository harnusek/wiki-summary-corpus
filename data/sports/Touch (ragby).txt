379349
Touch (ragby)
https://sk.wikipedia.org/wiki/Touch_(ragby)
Touch (iné názvy: touch rugby, touch football) je kolektívny šport a loptová hra, ktorá sa hrá na trávnatej ploche, a ktorá je veľmi podobná rugby union alebo rugby league. Ide o soft-kontaktný šport, v ktorom kontakt so súperom je limitovaný. Cieľom hry je dopraviť oválnu loptu pomocou rúk do bránkoviska. Charakteristickou črtou športu je jednoduchosť pravidiel, samotná hrateľnosť, minimálne požiadavky na vybavenie hráčov a možnosť zahrať si kontaktný šport bez väčšieho rizika zranenia. Najväčšou zvláštnosťou je možnosť hrať v kategórii zmiešaných družstiev mužov a žien. Špeciálnym variantom športu je plážové touch rugby, v ktorom nastupujú družstvá o 1 hráča menej.