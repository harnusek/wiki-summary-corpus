15200
Ľadový hokej
https://sk.wikipedia.org/wiki/%C4%BDadov%C3%BD_hokej
Ľadový hokej je kolektívny šport. Je tiež súčasťou zimnej olympiády. Hrá ho 6 hráčov na každej strane - brankár, pravý obranca, ľavý obranca, pravý krídelník, ľavý krídelník a center. Vyhráva družstvo, ktoré dá v určenom čase viac gólov. V zápase môže nastúpiť 20 hráčov a dvaja brankári. 
Najvyšší úrad, ktorý združuje národné hokejové federácie a organizuje hokejové turnaje je Medzinárodná hokejová federácia (IIHF). Jej súčasťou je 66 hokejových federácií.
Ľadový hokej je populárny najmä v štátoch severnej Ameriky, v Kanade a Spojených štátoch, v severnej Európe a v bývalom východnom bloku. V rámci ľadového hokeja sa ustálil pojem "silná šesťka", ktorý predstavuje šesť najväčších hokejových štátov, ktoré získavajú najčastejšie medaily na svetovom šampionáte v ľadovom hokeji. Do silnej šesťky patria hokejové výbery tímov Kanady, Spojených štátov, Švédska, Fínska, Ruska a Česka.