30479
Bejzbal
https://sk.wikipedia.org/wiki/Bejzbal
Bejzbal (angl. baseball) je tímový šport, populárny najmä v Amerike a východnej Ázii. V Japonsku, Portoriku, Dominikánskej republike, Kube, Paname, Kórejskej republike a Taiwane je to najpopulárnejší šport.
Družstvo tvorí 9 hráčov. Každý z nich má určenú pozíciu na ihrisku.
Zápas hrajú proti sebe dve družstvá. Má dve časti: obrana (angl. defense) a útok (angl. offense). Družstvá sa počas zápasu v týchto činnostiach striedajú, teda keď jedno družstvo bráni, druhé útočí. Jedna výmena sa volá zmena (angl. inning), znamená, že obe družstvá boli raz v útoku a raz v obrane. 9 takýchto zmien tvorí zápas - nehrá sa na čas.