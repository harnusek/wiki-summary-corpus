363519
Hokej na kolieskových korčuliach
https://sk.wikipedia.org/wiki/Hokej_na_kolieskov%C3%BDch_kor%C4%8Duliach
Hokej na kolieskových korčuliach je kolektívny šport, populárny hlavne v latinských krajinách. V súčasnosti sú v tomto športe najúspešnejšie krajiny Argentína, Portugalsko, Španielsko a Taliansko. V klubovom meradle sa za najlepší považuje španielsky celok FC Barcelona.
Svetové medzinárodné podujatia organizuje medzinárodný výbor CIRH, ktorý patrí pod svetovú korčuliarsku federáciu FIRS. V Európe túto funkciu plní európsky výbor CERH, ktorý patrí pod európsku korčuliarsku konfederáciu CERS. V roku 1992 bol ukážkovým športom na olympiáde v Barcelone.
Hokej na kolieskových korčuliach patrí medzi veľmi rýchle športy, čo spôsobuje menšie problémy pri televíznych prenosoch. Aby bolo loptičku v televízii lepšie vidieť, nové palubovky sú stavané v modrom alebo bielom prevedení.