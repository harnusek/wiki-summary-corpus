381014
Zápasenie voľným štýlom
https://sk.wikipedia.org/wiki/Z%C3%A1pasenie_vo%C4%BEn%C3%BDm_%C5%A1t%C3%BDlom
Zápasenie voľným štýlom (iné názvy: zápas voľným štýlom, zápas(enie) vo voľnom štýle, voľný štýl, zriedkavo wrestling) je druh zápasenia. Je v podstate najstarším štýlom zápasenia, ktorý používal človek prakticky odjakživa až do zakázania OH v roku 394. Voľný štýl dáva zápasníkovi takmer úplnú voľnosť záberov. Voľný štýl bol začlenený do programu OH roku 1904 a je tam až dodnes (okrem roku 1912). Od roku 1929 sa konajú majstrovstvá Európy a od roku 1950 aj majstrovstvá sveta.