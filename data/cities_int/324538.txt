324538
Luhansk
https://sk.wikipedia.org/wiki/Luhansk
Luhansk (ukr. Луганськ, rus. Луганск) je mesto na Ukrajine. Leží v Doneckej panve na východe Ukrajiny a je administratívnym centrom Luhanskej oblasti. História mesta siaha do roku 1795, kedy tu britský priemyselník Charles Gascoigne založil železiarne. V roku 1882 získal Luhansk štatút mesta a k 1. aprílu 2010 mal 473 065 obyvateľov.
Mesto bolo v minulosti dvakrát premenované na Vorošilovgrad (rus. Ворошиловград; v rokoch 1935 – 1958 a neskôr opäť v rokoch 1970 – 1990).
Na jar roku 2014 vyhlásili v meste proruskí separatisti Luhanskú ľudovú republiku. Od vyhlásenia republiky prebiehajú medzi separatistami a ukrajinskou vládou boje. Do súčasnosti (február 2018) je Luhansk v rukách separatistov a Ukrajina nemá stále kontrolu nad mestom.