75987
Lyon
https://sk.wikipedia.org/wiki/Lyon
Lyon je tretie najväčšie mesto Francúzska (ako aglomerácia je na 2. mieste). Nachádza sa v jeho východno-centrálnej časti, v regióne Rónske Alpy, situovaný medzi Parížom a Marseille. Od Paríža je vzdialený 470 km, od Marseille 320 km. Nachádza sa tiež 160 km od Ženevy, 280 km od Turína, 450 km od Milána a 600 km od Barcelony. Obyvatelia mesta sa nazývajú Lyončania (franc. Lyonnais). 
Lyon je hlavným centrom obchodu, sídlom Interpolu, Euronews, známy je však aj prívlastkom hlavné francúzske stredisko gastronómie. Malo významnú rolu v histórii kinematografie za čo vďačí bratom Lumièrovcom (Auguste a Louis) a pomenovaniu mesto filmu. Od roku 1536 sa tiež oficiálne pýši aj prívlastkom mesto hodvábu, ktorú získal počas lyonskej hodvábnej éry. V súčasnosti je centrom experimentov a výskumu nielen v oblasti textilných tkanín.V meste sa koná jedinečný Festival svetiel (fr. 'Fête des Lumières'), ktorý sa viaže ku tradícii zapaľovania sviečok ako vďaky Panne Márie za ochránenie mesta pred morom. Dnes sú súčasťou festivalu početné umelecké svetelné inštalácie a veľkolepé projekcie na budovy (Videomaping).
Počas účinkovania v Lige majstrove UEFA vylepšil profil Lyonu aj miestny profesionálny futbalový tím Olympique Lyonnais. Pre tento klub hrali tiež Ján Popluhár alebo Milan Baroš.
Spolu s predmestiami (Villeurbanne, Bron, Vénissieux a ďalších) a satelitnými mestami vytvoril Lyon (označovaný ako Grand Lyon

) hneď po Paríži druhú najväčšiu konurbanáciu vo Francúzsku, s populáciou 2 237 676 obyvateľov (k roku 2013) je metropolou regiónu Rónske Alpy.