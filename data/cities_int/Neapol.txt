73070
Neapol
https://sk.wikipedia.org/wiki/Neapol
Neapol (tal. Napoli, novogr. Νάπολη – Neapolis, nap. Napule) je prístavné mesto v južnom Taliansku na pobreží Tyrrhenského mora, hlavné mesto regiónu Kampánia, hlavné hospodárske centrum juhu Talianska.
Leží pri Neapolskom zálive, medzi Vezuvom a Flegrejskými poľami. V meste je významný prístav, univerzita, medzinárodné letisko. Je to centrum turizmu (Vezuv, Capri). V roku 1995 bolo historické centrum mesta zapísané do zoznamu Svetového dedičstva UNESCO.