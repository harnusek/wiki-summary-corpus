2935
Ankara
https://sk.wikipedia.org/wiki/Ankara
Ankara (gr. Άγκυρα – Ankyra – kotva) je hlavné a po Istanbule druhé najväčšie mesto Turecka. Má viac ako štyri milióny obyvateľov. Je taktiež hlavným mestom provincie Ankara, ktorej populácia je asi 5 milióna ľudí. Mesto bolo založené pravdepodobne Chetitmi v 12. storočí pred Kr. pod názvom Ankuwaš.
Ankara sa nachádza v centrálnej Anatólii, vďaka svojej polohe v strede Turecka je dôležitým obchodným centrom. Hlavným mestom sa stala v októbri roku 1923 na podnet Mustafu Kemala Atatürka, zakladateľa moderného Turecka.