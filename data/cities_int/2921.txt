2921
Rím
https://sk.wikipedia.org/wiki/R%C3%ADm
Rím (tal. Roma, lat. Roma) je hlavné mesto Talianska a regiónu Lazio. Nachádza sa na riekach Tiber a Aniene neďaleko pobrežia Tyrrhenského mora.
Mesto Vatikán je suverénna enkláva v Ríme, je sídlom katolíckej cirkvi a pápeža.
Rím je najväčšie mesto a obec v Taliansku, ako aj jedno z najväčších európskych hlavných miest s rozlohou 1 287,36 km². Počet obyvateľov obce v roku 2004 bol 2 553 873 (ISTAT 31.12.2004), dosahuje však 2 874 605  obyvateľov (Zdroj: Dato Istat al 30-09-2017) vrátane občanov bez trvalého bydliska. Súčasnou starostkou je Virginia Raggi (od 22. júna 2016).
Počas svojej asi 2 800 rokov dlhej existencie bol sídlom starovekého Ríma, neskôr pápežských štátov, Talianskeho kráľovstva a Talianskej republiky. Nazýva sa aj „večným mestom“ (tal. la città eterna).