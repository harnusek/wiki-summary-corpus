12591
Cambridge (Cambridgeshire)
https://sk.wikipedia.org/wiki/Cambridge_(Cambridgeshire)
Cambridge je staré anglické univerzitné mesto a regionálne centrum grófstva Cambridgeshire. Leží približne 80 kilometrov severne až severovýchodne od Londýna a je obklopené množstvom menších mestečiek a dedín. Nachádza sa takisto v srdci Silicon Fen, ktorý má reputáciu ako high-tech centrum Británie.
Mesto Cambridge je známe hlavne vďaka University of Cambridge, na ktorú sa hlásia mnohí študenti z celého sveta. Je užitočné vedieť, že názov mesta "Cambridge" sa vyslovuje /'keɪm.bɹɪdʒ/ na rozdiel od druhého mesta Cambridge ležiaceho v Gloucestershire, ktoré sa vyslovuje /'kæm.bɹɪdʒ/