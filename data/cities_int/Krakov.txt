945
Krakov
https://sk.wikipedia.org/wiki/Krakov
Krakov (poľ. Kraków, IPA [ˈkrakuf], presnejšie Stołeczne Królewskie Miasto Kraków   – Kráľovské hlavné mesto Krakov; nem. Krakau) je hlavné mesto Malopoľského vojvodstva. Leží na hornom toku rieky Visla. Je to všeobecné centrum južného Poľska. Má rozlohu 326,85 km², žije tu 767 348 obyvateľov a v metropolitnej oblasti viac ako 1,7 milióna (2017). Staré mesto je charakteristické početnými historickými stavbami (komplex stredovekých a renesančných budov Starého Mesta, kráľovský zámok Wawel, Sukiennice). Mesto je sídlom Jagelovskej univerzity a poľskej Akadémie vied.