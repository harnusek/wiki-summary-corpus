49312
Turín
https://sk.wikipedia.org/wiki/Tur%C3%ADn
Turín (tal. Torino, po piemontsky: Turin) je jedno z hlavných priemyselných a kultúrnych miest severozápadného Talianska, hlavné mesto regiónu Piemont. 
Mesto leží z veľkej časti na západnom brehu rieky Pád. Turín mal v novembri 2017 883 281 obyvateľov, ale v metropolitnom regióne žije až 1,7 milióna obyvateľov. Jeho provincia je s 6 830 km² jednou z najväčších a s 2,2 milióna obyvateľmi jednou z najľudnatejších. Turín hosťoval Zimné olympijské hry 2006 a je aj domovom známeho Turínskeho plátna.