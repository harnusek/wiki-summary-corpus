128722
Dnipro
https://sk.wikipedia.org/wiki/Dnipro
Dnipro (po ukrajinsky Дніпро - Dnipro; v minulosti Дніпропетро́вськ - Dnipropetrovsk; alebo   Катериносла́в - Katerynoslav) je tretie najväčšie mesto na Ukrajine. Má rozlohu 397 km² a okolo 1,1 milióna obyvateľov. Je to oblastné mesto a dôležitý prístav na rieke Dneper.
V minulosti bolo mesto neprístupné pre osoby žijúce v zahraničí z dôvodu výroby rakiet a iných zbraní. Mesto má svoje metro a medzinárodné letisko.
Dnipro je významný priemyselný, ekonomický a dopravný uzol. V meste sa nachádza metalurgický a špeciálny priemysel. Najvýznamnejšie je hutníctvo železa, kovoobrábanie, výroba strojov a iný ťažký priemysel.