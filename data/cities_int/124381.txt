124381
Aarhus
https://sk.wikipedia.org/wiki/Aarhus
Aarhus [órhus], od roku 1948 do decembra 2010 Århus, je druhé najväčšie mesto Dánska, ktoré má vyše 250-tisíc obyvateľov. 
Leží na východnom pobreží Jutského polostrova pri Aarhuskom zálive, 187 kilometrov západne od Kodane 289 kilometrov severne od nemeckého Hamburgu. V mestskej oblasti žije 264 716 obyvateľov (január 2016).
Je tu významný námorný prístav a mesto je hospodárske a kultúrne stredisko Jutska a sídlo druhej najväčšej dánskej univerzity.
V meste sa nachádza jeden z najstarších športových klubov Dánska, AGF Aarhus.