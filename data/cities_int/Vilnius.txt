23387
Vilnius
https://sk.wikipedia.org/wiki/Vilnius
Vilnius (historický slovenský názov Vilno; po litovsky Vilnius, po poľsky Wilno, po bielorusky Вільня, po rusky Вильнюс, Вильна), v rokoch 1945 – 1991 známy pod ruským menom Viľňus (Viľno,Viľna), je najväčšie a zároveň hlavné mesto Litvy. Podľa odhadov z roku 2013 má 537 152 obyvateľov. 57,8 % tvorili Litovci, 18,7 % Poliaci, 14 % Rusi, 4 % Bielorusi, 0,5 % Židia a 5 % ostatné národnosti. Rozloha mesta je 401 km².