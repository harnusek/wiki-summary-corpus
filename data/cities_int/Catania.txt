541804
Catania
https://sk.wikipedia.org/wiki/Catania
Catania   výslovnosť  (IPA: [kaˈtanja]) je mesto ležiace v autonómnom regióne Sicília a na rovnomennom ostrove, a hlavné mesto provincie Catania.
Počtom obyvateľov je po Palerme druhým najväčším sicílskym mestom, celkovo desiatym spomedzi všetkých talianskych miest. Catania je najväčším talianskym mestom, čo sa týka miest, ktoré nie sú hlavnými mestami autonómneho regiónu. Takisto patrí medzi päťnásť talianskych miest, v ktorých sa nachádza metro.
Mesto má rozlohu 180,88 km² a k 31. máju 2014 tu žilo 315 535 obyvateľov. Nachádza sa vo východnej časti ostrova Sicília, v blízkosti sopky Etna. Patrónom mesta je Svätá Agáta.
V roku 2002 bola Catania spolu s ďalšími siedmimi sicílskymi mestami, Caltagirone, Militello in Val di Catania, Modica, Noto, Palazzolo, Ragusa a Scicli, zapísaná do zoznamu Svetového dedičstva UNESCO.