34961
Štetín
https://sk.wikipedia.org/wiki/%C5%A0tet%C3%ADn
Štetín (poľ. Szczecin, kašub. Szczecëno, nem. Stettin) je poľské mesto, hlavné v Západopomoranskom vojvodstve. Mesto leží nad ústím rieky Odry do Štetínskeho zálivu v severozápadnom Poľsku. Je to historická metropola Pomoranska. Počet obyvateľov: 408 tis. (2014). Rozloha: 301 km². 
V meste je dôležitý námorný aj riečny prístav, strojársky (lodenice), chemický a textilný priemysel a technická univerzita (Zachodniopomorski Uniwersytet Technologiczny), lekárska univerzita (Pomorski Uniwersytet Medyczny) a Univerzita v Štetíne (Uniwersytet Szczeciński).
Od vstupu Poľska do NATO v roku roku 1999 sídli v meste Veliteľstvo Mnohonárodného zboru Sever-Východ.