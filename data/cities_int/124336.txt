124336
Antverpy
https://sk.wikipedia.org/wiki/Antverpy
Antverpy (hol. Antwerpen, franc. Anvers) sú prístavné mesto v Belgicku v rovnomennej provincii vo Flámsku. Ležia na pravom brehu rieky Šelda a sú s 507 007 obyvateľmi (k 31. decembru 2011) najväčším belgickým mestom a druhým najväčším prístavom v Európe. Rozloha mesta je 204,51 km². Je sídlom rímskokatolíckej diecézy.
Mesto si počas svojej existencie vyslúžilo dve prezývky. Rubensovo mesto sa mu hovorí preto, že tu žil maliar Peter Paul Rubens. Pomenovanie Jeruzalem západu si vyslúžilo vďaka Židom, ktorí tu majú od 16. storočia veľkú komunitu.