36374
Vroclav
https://sk.wikipedia.org/wiki/Vroclav
Vroclav (poľ. Wrocław,  nem. Breslau, slov. Vratislav, maď. Boroszló) je mesto v juhozápadnom Poľsku na rieke Odra, hlavné mesto Dolnosliezskeho vojvodstva. Mesto patrilo do Hanzy. Má 632 996 obyvateľov (2010) a rozlohu 292,9 km². 
Má početné architektonické pamiatky, priemysel dopravných strojov (vagóny), elektrotechnický, chemický a potravinársky a univerzity (napr. Vroclavskú univerzitu, Technickú univerzitu, Ekonomickú univerzitu). 
Vroclav bol hostiteľským mestom ME vo futbale 2012 a hostil aj MS vo volejbale mužov 2014. V roku 2016 bol európskym hlavným mestom kultúry a o rok neskôr sa tu konali Svetové hry.