141131
Bari (Apúlia)
https://sk.wikipedia.org/wiki/Bari_(Ap%C3%BAlia)
Bari je hlavné mesto provincie Bari a regiónu Apúlia v Taliansku. Leží na pobreží Jadranského mora v južnom Taliansku a je to druhé ekonomické centrum južného Talianska. Je známe aj ako prístavné a univerzitné mesto. Leží v nadmorskej výške 1 meter, má rozlohu 116 km² a 328-tisíc obyvateľov. V zastavanej oblasti mesta s rozlohou 203 km² žije približne 700-tisíc obyvateľov a asi 1,2 milióna v metropolitnej oblasti.