77402
Podgorica (mesto v Čiernej Hore)
https://sk.wikipedia.org/wiki/Podgorica_(mesto_v_%C4%8Ciernej_Hore)
Podgorica (srb. Подгорица – Podgorica) je hlavné mesto a zároveň aj najväčšie mesto Čiernej Hory. Nachádza sa v centrálnej časti Čiernej Hory na sútoku riek Morača a Ribnica, severne od mesta sa do Morače vlieva jej najvýznamnejší prítok Zeta. Žije tu okolo 150 000 obyvateľov, čo predstavuje štvrtinu populácie Čiernej Hory.
Názov Podgorica sa používa od roku 1326 (znamená pod Goricou - malou horou), v rokoch 1946-1992 sa volala Titograd (po  J.B. Titovi, prezidentovi komunistickej Juhoslávie v rokoch 1945-1980).