94911
Innsbruck
https://sk.wikipedia.org/wiki/Innsbruck
Innsbruck je štatutárne mesto ležiace na západe Rakúska v časti Tirolsko.
Leží v údolí Innu, v bezprostrednom podhorí Álp, asi 30 km severne od Brennerského priesmyku. V bezprostrednej blízkosti mesta sú vysoké hory, na severe Hafelekar (2334 m) a na juhu Serles (2718 m).  Nachádza sa tu množstvo lyžiarských stredísk. V Innsbrucku boli v rokoch 1964 a 1976 Zimné olympijské hry.
Meno je zloženinou názvu rieky Inn a slová Brücke (nemecky most), znamená teda most cez rieku Inn. Innsbruck je piate najväčšie mesto Rakúska (so 127 000 obyvateľmi, po Viedni, Grazi, Linzi a Salzburgu). V mestskej aglomerácii Innsbrucku žije približne 165 000 obyvateľov. Innsbruck má univerzitu a ďalšie vysoké školy, je sídlom biskupa a obľúbeným cieľom turistov a lyžiarov.
Počet obyvateľov k 1. 1. 2015 bol 126 851.