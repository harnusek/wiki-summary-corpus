4243
Astana
https://sk.wikipedia.org/wiki/Astana
Astana (rus. Астана) je od roku 1997 hlavným mestom Kazachstanu (predtým bolo hlavným mestom Alma-Ata), v roku 2003 malo 519 000 obyvateľov a ich počet veľmi rýchlo narastá. Na konci 20. storočia sa tu začalo so stavbou nového hlavného mesta, keď sa staré drevené búdy zrovnali so zemou a vznikli výstavné ulice, parky a zasklené kancelárske budovy. V preklade z kazaštiny názov mesta znamená "hlavné mesto".