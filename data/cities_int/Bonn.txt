114625
Bonn
https://sk.wikipedia.org/wiki/Bonn
Bonn je veľkomesto, spolkové mesto v Nemecku v Severnom Porýnsku-Vestfálsku vo vládnom obvode Kolín nad Rýnom. Mestom preteká rieka Rýn. Medzi rokmi 1949 až 1990 bolo hlavným mestom Západného Nemecka. V roku 1989 mesto Bonn oslávilo svoje 2000. výročie. Prechodné sídlo tu má spolkový prezident, spolkový kancelár a dve ministerstvá. Šesť ministerstiev má v Bonne hlavné sídlo a sídli tu aj 16 organizácií Organizácie Spojených Národov a tým sa od 1996 mesto Bonn stalo tzv. "Mestom OSN na Rýne".