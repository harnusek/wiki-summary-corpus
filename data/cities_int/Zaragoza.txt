121303
Zaragoza
https://sk.wikipedia.org/wiki/Zaragoza
Zaragoza (angl. Saragossa, lat. Caesaraugusta) je hlavné mesto Aragónska ležiace na rieke Ebro a jej prítokoch Huerva a Gállego v Španielsku. Leží takmer v strede regiónu vo veľkom údolí s rôznymi terénmi od púšte Los Monegros k riedkym lesom a stepiam.
Podľa sčítania v roku 2004 tu žilo 641 581 obyvateľov. Mesto je domovom pre viac ako polovicu obyvateľov Aragónska. Mesto leží 200 metrov nad morom a je križovatkou medzi mestami Madrid, Barcelona a Bilbao, pričom všetky tieto mestá sú okolo 300 km od Zaragozy.