5555
Mníchov
https://sk.wikipedia.org/wiki/Mn%C3%ADchov
Mníchov (po nem. München, po angl. Munich, po tal. Monaco di Baviera, po šp. Múnich, po poľ. Monachium, po arab. ميونخ) je mestský okres a hlavné mesto spolkovej krajiny Bavorsko. Po Berlíne a Hamburgu je Mníchov tretie najväčšie mesto v Nemecku. Je to veľmi dôležité hospodárske, dopravné a kultúrne stredisko. V roku 1938 tu podpísali Mníchovskú dohodu, v roku 1972 Mníchov usporiadal XX. letné olympijské hry a sídlil v ňom rozhlas Slobodná Európa.