4355
Baku
https://sk.wikipedia.org/wiki/Baku
Baku (azerb. Bakı) je hlavné a najväčšie mesto Azerbajdžanu. Z regionálneho a svetového pohľadu je mesto najväčším prístavom Kaspického mora a najväčším sídlom Kaukazu. Patrí k najstarším mestám sveta (približne 5 500 rokov). Má približne 2 milióny obyvateľov a rozprestiera sa na ploche 2 200 km². Leží na križovatke starobylých obchodných ciest zo severu na juh a z východu na západ (Hodvábna cesta).