15281
Kolín nad Rýnom
https://sk.wikipedia.org/wiki/Kol%C3%ADn_nad_R%C3%BDnom
Kolín nad Rýnom (nem. Köln) je štvrté najväčšie mesto Nemecka (po Berlíne, Hamburgu a Mníchove) a najväčšie mesto spolkovej republiky Severné Porýnie-Vestfálsko a v metropolitnej oblasti Porúrie. Mesto je tiež jedným z hlavných európskych metropolitných oblastí s viac ako desať miliónmi obyvateľov. Kolín nad Rýnom sa nachádza na oboch stranách rieky Rýn, preto je aj významným prístavným mestom. 
Je významným kultúrnym centrom pre oblasť Porýnia, pretože je domovom pre viac ako tridsať múzeí a stoviek galérii. Výstavy sa pohybujú od miestnych archeologických lokalít až po moderné umenie. Slávny Kolínsky dóm (Kölner Dom) je sídlo katolíckeho arcibiskupa Kolína. Nachádza sa tu aj jedna z najstarších európskych a najväčších univerzít Kolínska univerzita. Koná sa tu množstvo veľtrhov, ako je Gamescom či Art Cologne. Zastúpenie tu má aj relatívne silná slovenská komunita, ktorá sa z časti stretáva aj pri pravidelných slovenských bohoslužbách slúžených slovenským kňazom.