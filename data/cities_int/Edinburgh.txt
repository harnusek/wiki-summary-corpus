30510
Edinburgh
https://sk.wikipedia.org/wiki/Edinburgh
Edinburgh je hlavné mesto Škótska. Pre svoj bohatý kultúrny život ho nazývajú aj Atény severu. Sídlia tu mnohé kultúrne a umelecké inštitúcie (národná galéria, Škótska kráľovská akadémia, Škótske kráľovské múzeum, múzeum moderného umenia…).
Edinburgh je druhé najväčšie škótske mesto po Glasgowe, ktorý je situovaný 72 km (45 míľ) západne, a jedno z 32 škótskych radných oblastí.
Lokalizovaný na juhovýchode Škótska, Edinburgh leží na východnom pobreží škótskej centrálnej zóny, pozdĺž ústia rieky Forth, blízko Severného mora. Pre svoje svojrázne usporiadanie a ohromnú kolekciu stredovekej a georgiánskej architektúry, včítane mnohých kamenných činžiakov, často je považované za jedno z najmalebnejších miest v Európe.
Formuje radnú oblasť City of Edinburgh, ktorá zahŕňa mestský Edinburgh a 78 km² (30 štvorcových míľ) vidieckej oblasti.