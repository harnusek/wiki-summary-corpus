76641
Marseille
https://sk.wikipedia.org/wiki/Marseille
Marseille je mesto na juhu Francúzska, hlavné mesto departementu Bouches-du-Rhône a zároveň regiónu Provence-Alpes-Côte d’Azur. V roku 2007 spolu s aglomeráciou malo 1 605 000 obyvateľov.
Marseille je hospodársky najdôležitejšie mesto celého francúzskeho juhu, významné centrum všetkého priemyslu. V meste je letisko, metro, viacero univerzít. Prístav v Marseille, najväčší vo Francúzsku a jeden z najdôležitejších v Stredozemnom mori, je kanálom spojený s Rhônou.